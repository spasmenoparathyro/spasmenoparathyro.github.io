<!DOCTYPE html>
<html>
    <head>
        <meta charset="UTF-8">
        <title>Πελετίδης: Η ζωή είναι χαρά, δεν είναι τιμωρία</title>
        <meta name="viewport" content="width=device-width, initial-scale=1.0">
        <meta name="description" content="Καλούμαστε σήμερα να συζητήσουμε για την ανάπτυξη στην Περιφέρεια Δυτικής Ελλάδας. Δεν είναι η πρώτη φορά. Για δεκαετίες παρακολουθούμε τις προσπάθειες διαδοχικών κυβερνήσεων και τοπικών αρχών να πείσουν τον πατραϊκό λαό ότι θα φέρουν ανάπτυξη, επενδύσεις, μεταρρυθμίσεις. Δεκάδες συνέδρια με κεντρικό θέμα την ανάπτυξη, με πιασάρικους τίτλους, προσπαθούσαν να πείσουν ότι ήρθε η ώρα.">
        <link rel="canonical" href="https://spasmenoparathyro.me/peletidis-zwi-xara-oxi-timwria">
        <meta property="og:locale" content="el_GR">
        <meta property="og:type" content="article">
        <meta property="og:title" content="Πελετίδης: Η ζωή είναι χαρά, δεν είναι τιμωρία">
        <meta property="og:description" content="Καλούμαστε σήμερα να συζητήσουμε για την ανάπτυξη στην Περιφέρεια Δυτικής Ελλάδας. Δεν είναι η πρώτη φορά. Για δεκαετίες παρακολουθούμε τις προσπάθειες διαδοχικών κυβερνήσεων και τοπικών αρχών να πείσουν τον πατραϊκό λαό ότι θα φέρουν ανάπτυξη, επενδύσεις, μεταρρυθμίσεις. Δεκάδες συνέδρια με κεντρικό θέμα την ανάπτυξη, με πιασάρικους τίτλους, προσπαθούσαν να πείσουν ότι ήρθε η ώρα.">
        <meta property="og:url" content="https://spasmenoparathyro.me/peletidis-zwi-xara-oxi-timwria">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-02-06T15:17:16+00:00">
        <meta property="article:modified_time" content="2018-02-06T15:17:16+00:00">
        <meta property="og:updated_time" content="2018-02-06T15:17:16+00:00">
        <meta property="og:image" content="https://spasmenoparathyro.me/imgs/496f392b0d845260d81d16009e1aa6c3.jpg">
        <meta property="og:image:secure_url" content="https://spasmenoparathyro.me/imgs/496f392b0d845260d81d16009e1aa6c3.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Καλούμαστε σήμερα να συζητήσουμε για την ανάπτυξη στην Περιφέρεια Δυτικής Ελλάδας. Δεν είναι η πρώτη φορά. Για δεκαετίες παρακολουθούμε τις προσπάθειες διαδοχικών κυβερνήσεων και τοπικών αρχών να πείσουν τον πατραϊκό λαό ότι θα φέρουν ανάπτυξη, επενδύσεις, μεταρρυθμίσεις. Δεκάδες συνέδρια με κεντρικό θέμα την ανάπτυξη, με πιασάρικους τίτλους, προσπαθούσαν να πείσουν ότι ήρθε η ώρα.">
        <meta name="twitter:title" content="Πελετίδης: Η ζωή είναι χαρά, δεν είναι τιμωρία">
        <meta name="twitter:image" content="https://spasmenoparathyro.me/imgs/496f392b0d845260d81d16009e1aa6c3.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Πελετίδης: Η ζωή είναι χαρά, δεν είναι τιμωρία">Πελετίδης: Η ζωή είναι χαρά, δεν είναι τιμωρία</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">06 Feb 2018, 15:17</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Πελετίδης: Η ζωή είναι χαρά, δεν είναι τιμωρία</hi>
                <picture>
                    <source srcset="imgs/496f392b0d845260d81d16009e1aa6c3-640.webp" type="image/webp">
                    <source srcset="imgs/496f392b0d845260d81d16009e1aa6c3-640.jpg" type="image/jpeg"> 
                    <img src="imgs/496f392b0d845260d81d16009e1aa6c3-640.jpg">
                </picture>
                <h2 id="articleDescr">Καλούμαστε σήμερα να συζητήσουμε για την ανάπτυξη στην Περιφέρεια Δυτικής Ελλάδας. Δεν είναι η πρώτη φορά. Για δεκαετίες παρακολουθούμε τις προσπάθειες διαδοχικών κυβερνήσεων και τοπικών αρχών να πείσουν τον πατραϊκό λαό ότι θα φέρουν ανάπτυξη, επενδύσεις, μεταρρυθμίσεις. Δεκάδες συνέδρια με κεντρικό θέμα την ανάπτυξη, με πιασάρικους τίτλους, προσπαθούσαν να πείσουν ότι ήρθε η ώρα.</h2>
                <hr>
                <p>Χαιρετισμό απηύθυνε ο δήμαρχος Πάτρας, Κώστας Πελετίδης, πριν αρχίσουν οι εργασίες του 9ου Περιφερειακού Αναπτυξιακού Συνεδρίου.<!--more--> Έναν χαιρετισμό που απομαγνητοφώνησε ο <a href="http://teddygr.blogspot.gr/2018/02/blog-post_5.html" target="_blank" rel="noopener">Cogito ergo sum</a> και που θεωρούμε πως αξίζει να αφιερώσετε λίγη ώρα να τον διαβάσετε, παρά το μέγεθός του:</p>
<hr />
<p>Κύριοι υπουργοί, κυρίες και κύριοι, καλημέρα σας.</p>
<p>Καλούμαστε σήμερα να συζητήσουμε για την ανάπτυξη στην Περιφέρεια Δυτικής Ελλάδας. Δεν είναι η πρώτη φορά. Για δεκαετίες παρακολουθούμε τις προσπάθειες διαδοχικών κυβερνήσεων και τοπικών αρχών να πείσουν τον πατραϊκό λαό ότι θα φέρουν ανάπτυξη, επενδύσεις, μεταρρυθμίσεις. Δεκάδες συνέδρια με κεντρικό θέμα την ανάπτυξη, με πιασάρικους τίτλους, προσπαθούσαν να πείσουν ότι ήρθε η ώρα. Οι στόχοι που έβαζαν ικανοποιήθηκαν. Έγινε η μεγάλη περιμετρική, η γέφυρα Ρίου-Αντιρρίου, το νέο λιμάνι, το βιοτεχνικό πάρκο, η βιομηχανική ζώνη, η Ολυμπία οδός, η Ιονία οδός. Τεράστιες χρηματοδοτήσεις από Ευρωπαϊκή ¨Ενωση, μεσογειακά προγράμματα, ΕΣΠΑ 2000-2006, 2007-2013, 2014-2020, Πάτρα-Ολυμπιακή Πόλη, Πάτρα-Πολιτιστική Πρωτεύουσα 2006. Το ίδιο σκηνικό βλέπουμε να στήνεται τώρα και με τους Παράκτιους Μεσογειακούς Αγώνες.<br />
Με όλα αυτά στην Πάτρα, σήμερα, το 2018, παρά την απογείωση της επιστήμης και της τεχνικής, εμείς μοιράζουμε συσσίτια, τρόφιμα, την στιγμή που ο πλανήτης μπορεί να θρέψει οκτώ φορές τον πληθυσμό του. Βλέπουμε παιδιά να λιποθυμούν στα σχολεία, 10.000 στο ΚΕΑ, ο ΟΑΕΔ καταγράφει 34.000 ανέργους, γεμίσαμε την ξενιτιά με τα παιδιά μας, δουλεύουν οι εργαζόμενοι με μισθούς δούλου. Οι φόροι, τα χαράτσια που έχουν φορτωθεί στις πλάτες του λαού είναι ασήκωτα. Χιλιάδες οικογένειες ζουν τον εκβιασμό, να δώσουν ότι έχουν και δεν έχουν για να σώσουν το σπίτι τους, μετά την απόφαση της κυβέρνησης για επιτάχυνση των ηλεκτρονικών πλειστηριασμών.</p>
<p>Κυρίες και Κύριοι, το ξέρετε και εσείς πολύ καλά. Η ανάπτυξη δεν ήταν και δεν είναι ουδέτερη. Εκεί που υπήρχαν μαχαραγιάδες, δίπλα τους ήταν ο ξυπόλυτος λαός. Μέσα στο 2017 οι 500 πλουσιώτεροι αύξησαν τα κέρδη τους κατά 1 τρισ. δολλάρια, 20% αύξηση. Το ίδιο γίνεται και στη χώρα μας.</p>
<p>Μήπως αυτό το συνέδριο είναι διαφορετικό; Θα δοθεί λύση τώρα; Μέγα ψέμα! Ο πατραϊκός λαός μπορεί να βρίσκεται σε δύσκολη θέση αλλά δεν έχασε το μυαλό του. Η πύλη ανάπτυξης που λέτε, δεν είναι γι’ αυτούς, όπως δεν ήταν και παλιά και όσοι προσπάθησαν να τον δουλέψουν έχουν διπλή ευθύνη, μία γιατί υπηρετούν τον πλούτο και μία γιατί προσπαθούν να τον κοροϊδέψουν.</p>
<p>Εμείς δεν θέλουμε να παραμυθιάζουμε τον πατραϊκό λαό. Γνωρίζουμε, όπως και εσείς, πάρα πολύ καλά ότι η ανάπτυξη στον καπιταλισμό, η έξοδος από την κρίση, τα μνημόνια όπως λέτε, δεν συνοδεύονται με εργατικά λαϊκά δικαιώματα και ικανοποίηση σύγχρονων αναγκών. Η ανάπτυξη που ευαγγελίζεστε είναι άναρχη. Ο κάθε επιχειρηματικός όμιλος αξιοποιεί τόσο εργατικό δυναμικό, όσο και για όσο χρόνο το χρειάζεται, προκειμένου να μεγιστοποιηθούν τα κέρδη του. Τομείς που θα μπορούσαν να αναπτυχθούν, εάν δεν έχουν τα αναμενόμενα κέρδη δεν κάνουν επενδύσεις. Εάν κερδίζουν περισσότερα σε άλλες χώρες θα πάνε εκεί. Δούλους ψάχνουν.</p>
<p>Κλασσικό παράδειγμα τα κλειστά εργοστάσια που είναι μπροστά μας. Τα φουγάρα σ’ αυτά τα εργοστάσια δεν έσβησαν επειδή ο ένας η ο άλλος καπιταλιστής ήταν κακός διαχειριστής αλλά επειδή ο ενδοκλαδικός και ο παγκόσμιος ανταγωνισμός κατέστησε αυτές τις επιχειρήσεις ασύμφορες για τους ιδιοκτήτες τους, που τις εγκατέλειψαν, μετέφεραν τα κεφάλαιά τους αλλού, έκαναν σε άλλες χώρες τα εργοστάσιά τους, τις επιχειρήσεις τους, αφήνοντας φυσικά απλήρωτα τα δάνεια και τα χρέη τους σε εργαζομένους και ταμεία, τα οποία ήρθε το ΠΑΣΟΚ να τα &#8220;κοινωνικοποιήσει&#8221;, να πληρώσει δηλαδή ο λαός τη δεκαετία του &#8217;80 και φυσικά απαλλάχθηκαν και από οποιαδήποτε ποινική ευθύνη.<br />
Γνωρίζετε πολύ καλά ότι από το 1992 έως το 2008 δημιουργήθηκαν 930 χιλιάδες θέσεις εργασίας, που χάθηκαν μέσα σε πέντε χρόνια από το 2009 έως το 2013. Θέσεις πλήρους απασχόλησης. Σήμερα, πάνω από τις μισές προσλήψεις είναι μερικής απασχόλησης, που σημαίνει για τους εργαζόμενους μισή ζωή.</p>
<figure id="attachment_1652" style="width: 1024px" class="wp-caption aligncenter"><a href="https://i1.wp.com/spasmenoparathyro.me/wp-content/uploads/2018/02/2018020610.jpg?ssl=1"><img class="size-full wp-image-1652" src="https://i1.wp.com/spasmenoparathyro.me/wp-content/uploads/2018/02/2018020610.jpg?resize=1024%2C678&#038;ssl=1" alt="" width="1024" height="678" srcset="https://i1.wp.com/spasmenoparathyro.me/wp-content/uploads/2018/02/2018020610.jpg?w=1024&amp;ssl=1 1024w, https://i1.wp.com/spasmenoparathyro.me/wp-content/uploads/2018/02/2018020610.jpg?resize=300%2C199&amp;ssl=1 300w, https://i1.wp.com/spasmenoparathyro.me/wp-content/uploads/2018/02/2018020610.jpg?resize=768%2C509&amp;ssl=1 768w" sizes="(max-width: 1024px) 100vw, 1024px" data-recalc-dims="1" /></a><figcaption class="wp-caption-text">31/1/2017: Ο Κώστας Πελετίδης προσέρχεται στο δικαστήριο για να δικαστεί &#8220;επί παραβάσει καθήκοντος&#8221;. Αθωώθηκε.</figcaption></figure>
<p>Οι κυβερνώντες μάς λένε ότι προέχει τώρα η ανάπτυξη για να μεγαλώσει η πίτα και τούτη τη φορά θα μοιραστεί δίκαια. Η ανάπτυξη που προωθείται, διασφαλίζει την ανάπτυξη των κερδών του κεφαλαίου, η ανάπτυξη που προωθείται θα γίνει με ακόμα μεγαλύτερη ληστεία και το τσάκισμα του λαού, από πουθενά δεν διαφαίνεται ικανοποίηση του δικαιώματος για μόνιμη και σταθερή εργασία, ικανοποίηση των κοινωνικών δικαιωμάτων των εργαζομένων, των συνταξιούχων, της νεολαίας στην υγεία, τη μόρφωση, τον αθλητισμό και την ανάπτυξη. Η ανάπτυξη των μέσων παραγωγής, της τεχνολογίας δεν οδηγεί στη μείωση του εργάσιμου χρόνου, να πάμε στις 35 ώρες εβδομαδιαίας εργασίας, σε μείωση των ορίων ηλικίας συνταξιοδότησης, γίνεται ακριβώς το αντίθετο.</p>
<p>Με τον πρωθυπουργό κύριο Τσίπρα και τους κυρίους υπουργούς, τους γενικούς γραμματείς τής κυβέρνησης έχουμε συναντηθεί πάρα πολλές φορές, χωρίς τυμπανοκρουσίες και φανφάρες για να εκθέσουμε πλήθος προβλημάτων που αφορούν το λαό μας και τη λειτουργίας της πόλης μας. Η δημοτική αρχή, το δημοτικό συμβούλιο, σε συνεργασία με τις υπηρεσίες του δήμου, μελετούν, τεκμηριώνουν, όσο μπορούν καλύτερα, τα αιτήματά μας και θα θέλαμε συνοπτικά ορισμένα από αυτά να τα ξαναθέσουμε και φυσικά θα συνεχίσουμε να αναζητούμε την επίλυση τους.</p>
<p>Γνωρίζετε πάρα πολύ καλά το σοβαρό θέμα της διαχείρισης απορριμμάτων, τις δυσκολίες που υπάρχουν, την ανάγκη ταχείας υλοποίησης του σχεδιασμού που έχουμε. Υπάρχουν καθυστερήσεις, με το πλήθος των γραφειοκρατικών διαδικασιών. Αναδεικνύεται γι&#8217; αυτό και για άλλα θέματα, όπως η κατασκευή του βιολογικού καθαρισμού, που έχει μπλοκαριστεί λόγω της μη συγκρότησης από το υπουργείο του μητρώου μελών των Επιτροπών Διαδικασιών Σύναψης Δημοσίων Συμβάσεων Έργων, ως ανάγκη το ξεπέρασμα εμποδίων που μπαίνουν από την Ε.Ε. και τους γενικότερους σχεδιασμούς της. Έχει εγκριθεί η χρηματοδότηση των έργων που απαιτούνται για τη λειτουργία της μονάδας στην περιοχή Φλόκα Δυτικής Αχαΐας. Εκκρεμεί η συμφωνία με την Περιφέρεια Δυτικής Ελλάδας για τη δημιουργία δρόμου πρόσβασης σ’ αυτό.</p>
<p>Περιμένουμε να ολοκληρωθεί το φράγμα Πείρου-Παραπείρου, αλλά και αυτό του Πηνειού, που σε συνεργασία με τους δήμους δυτικής Αχαΐας και Ερυμάνθου ζητούμε. Η διαχείριση πρέπει να γίνει από Εθνικό Δημόσιο Οργανισμό Υδάτινων Πόρων, που θα χρηματοδοτείται από τον κρατικό προϋπολογισμό, θα σχεδιάζει, θα μελετά, θα υλοποιεί το έργο τής ορθολογικής διαχείρισης, για να εξασφαλίσει χωρίς νέες επιβαρύνσεις νερό με επάρκεια, φθηνό και υγιεινό για όλους. Στην διοίκηση ενός τέτοιου φορέα μπορούν να συμμετέχουν και εκπρόσωποι των δήμων της περιοχής. Δεν συμφωνούμε την διαχείριση να την αναλάβει ανώνυμη εταιρία ή διαδημοτική επιχείρηση γιατί θα έχει ως συνέπεια την λειτουργία να την πληρώσουν και αυτή οι δημότες που πλήρωσαν και πληρώνουν, έχουν στερέψει.</p>
<p>Η παραχώρηση του παραλιακού μετώπου, όπως είχατε δεσμευτεί και το δημοτικό συμβούλιο έκρινε θετικά, ακόμα δεν έχει ολοκληρωθεί. Όχι με δική μας ευθύνη. Δίπλα από το χώρο του συνεδρίου υπάρχει το Νότιο Πάρκο, που δημιουργήσαμε με τις υπηρεσίες του δήμου, μπορείτε να τον επισκεφτείτε, έτσι θα προχωρήσουμε και στον υπόλοιπο χώρο. Δεν θέλουμε να είμαστε κάθε τρεις και λίγο στο αυτόφωρο επειδή μετατρέψαμε τον βούρκο και την βρομιά σε χώρο αναψυχής, ούτε να πληρώνουμε πρόστιμα. Γνωρίζετε λεπτομερώς τι ζητούμε, κανένας παραλογισμός, όλα αυτά που ζητά ο πατραϊκός λαός είναι μέσα στην κοινή λογική, είναι αυτονόητα. Εκτιμάτε ότι υπάρχουν κτίσματα μη νόμιμα; Γκρεμίστε τα! Παραδώστε μας ένα χώρο να μπορούμε να κάνουμε ανάπλαση κοινοχρήστου χώρου να τον απολαύσει η πόλη μας. Δεν θέλουμε καυγάδες. Εάν όμως δε βρεθεί νομοθετική λύση, που μπορεί, εμείς θα προχωρήσουμε. Η ανάπλαση θα γίνει.</p>
<p>Εκτενώς έχει αναλυθεί το θέμα της διέλευσης του τρένου. Ζητούμε τα αυτονόητα, τέτοιου είδους έργα δεν μπορούν να υπακούουν σε κοντόθωρες επιλογές, πρέπει να βλέπουν μακριά. Εφ&#8217; όσον αποφασίσατε όχι περιμετρική χάραξη, η διέλευση από το Ρίο έως την έξοδο από την πόλη μας πρέπει να γίνει υπόγεια. Αυτή η επιλογή θα δημιουργήσει ένα μεγάλο γραμμικό πάρκο, ποδηλατόδρομου, περιπάτου, σοβαρή ανάπλαση της πόλης. Να παρθούν όλα τα μέτρα, να μην καταργηθεί το τοπικό τρένο, το αντίθετο να επεκταθεί μέχρι Κάτω Αχαΐα. Όσοι κλαψουρίζουν για την ανάπτυξη, πως δε θα φτάσει τώρα το τρένο στο Νέο Λιμάνι, ας βγουν έξω από εδώ, να δουν τις μεγάλες εγκαταστάσεις του εμπορικού λιμανιού, ας συμβουλευτούν τους υπευθύνους του ΟΛΠΑ, αν και πότε θα γίνουν και μετά τα ξαναλέμε.</p>
<p>Έγιναν τα έργα της Ολυμπίας Οδού, της Ιονίας Οδού. Όπως αναλυτικά ενημερώσαμε τον κύριο Πρωθυπουργό και τους αρμόδιους υπουργούς, μας έμειναν τα διόδια. Πάτρα-Αθήνα 23 €, γέφυρα Ρίου-Αντιρρίου 27€. Αποκλείστηκαν τα λαϊκά στρώματα. Ζητούμε την κατάργησή τους, άμεσα σε ειδικές κατηγορίες. Από την κατασκευή της Ολυμπίας Οδού προέκυψαν ανάγκες αντιπλημμυρικής προστασίας. Δύο χρόνια αναμονή για να ξεκινήσουν αυτά που συμφωνήσαμε να γίνουν. Περιμένουμε μια απάντηση.</p>
<p>Πρόσφατα, η πόλη μας ανέλαβε τη διοργάνωση των Παράκτιων Μεσογειακών Αγώνων. Έχουμε θέσει με σαφήνεια τους προβληματισμούς μας σε σχέση με τη χρηματοδότηση, να δημιουργηθούν υποδομές για την πόλη μας, διαφάνεια στις διαδικασίες, όχι εμπορευματοποίηση, να είναι αγώνες που θα προσφέρουν χαρά σε αθλητές, σε φιλάθλους, να βοηθήσουν τον παράκτιο αθλητισμό. Προσφέρουν κακές υπηρεσίες όσοι παραμυθιάζουν τον πατραϊκό λαό ότι με αυτούς τους αγώνες θα γίνει η ανάπτυξη. Η Πάτρα έχει εμπειρία από αντίστοιχες διοργανώσεις, δεν έχει μνήμη χρυσόψαρου ο πατραϊκός λαός.</p>
<p>Τα απογοητευμένα, τσακισμένα παιδιά της πόλης μας, αλλά και της χώρας μας συνολικά, έρχεστε να θεραπεύσετε με παράγωγα της επεξεργασίας κάνναβης. Η πολιτική σας ανοίγει πλέρια το δρόμο συμφιλίωσης με τη ναρκωκουλτούρα. Γίνεστε αντικειμενικά διαφημιστές των ναρκωτικών, συμβάλλεται στη ναρκωανοχή, όπως και ένας άλλος πρωθυπουργός που καταγόταν από το νομό μας, και δεν έχετε καμιά δικαιολογία. Είναι σε γνώση σας, ότι όπου έγινε νομιμοποίηση των ναρκωτικών, με όποια μορφή, τα ποσοστά των παιδιών που μπήκαν στη χρήση και την εξάρτηση εκτινάχθηκαν στα ύψη. Η εξάρτηση έχει τη βάση της στα κοινωνικά αδιέξοδα της νέας γενιάς που αυτή η κοινωνία η καπιταλιστική οξύνει, αναπαράγει και με την πολιτική της η κυβέρνηση υπηρετεί. Απ’ όλες τις πλευρές το εκμεταλλευτικό σύστημα που ζούμε κόβει τα φτερά των νέων μας, στέλνει στα Τάρταρα το λαό μας.</p>
<p>Εκφράζουμε τη θέλησή μας να βρεθεί χρηματοδότηση, ώστε το κατεστραμμένο εργοστάσιο του Λαδόπουλου να αξιοποιηθεί ως Διοικητήριο της Περιφέρειας και να μην σπαταληθούν χρήματα σε κατασκευή Νέου Κτιρίου και όποιες άλλες δομές μπορεί ο Δήμος. Είναι ανάγκη να προχωρήσουμε σε αυτή την κατεύθυνση.</p>
<p>Επανερχόμαστε για την παραχώρηση των 130 στρεμμάτων στην περιοχή Ριγανόκαμπου, όπου λειτουργούσε πριν 25 χρόνια σκουπιδότοπος για τη δημιουργία του Ανατολικού Πάρκου της πόλης μας. Ήδη έχουμε προχωρήσει ως Δήμος σε καθαρισμό και διαμόρφωση του χώρου. Περιμένουμε την παραχώρηση για να προχωρήσουμε στην διαμόρφωση χώρων αθλητικών, πολιτιστικών δραστηριοτήτων , κάλυψη εκτεταμένων περιοχών με γκαζόν, παγκάκια, δέντρα για τις ανάγκες της νεολαίας.</p>
<p>Σας είναι γνωστό ότι 28 Νηπιαγωγεία, 1 Δημοτικό, 1 Γυμνάσιο, 2 ειδικά σχολεία, στεγάζονται σε μισθωμένους, ακατάλληλους χώρους και ότι τα παιδιά μας προαυλίζονται σε μπαλκόνια. Σας είναι γνωστές οι μεγάλες ελλείψεις σε κύριους και βοηθητικούς εκπαιδευτικούς χώρους στα σχολικά κτίρια της πρωτοβάθμιας και δευτεροβάθμιας εκπαίδευσης. Εσείς όμως αντί να δίνετε τα χρήματα του ελληνικού λαού για να έχουμε σύγχρονα και ασφαλή κτήρια, σε συνεργασία και με την Περιφέρεια τα δίνετε σε επιχειρηματικούς ομίλους, να κάνουν τις ατομικές τους επιχειρήσεις που θα αναπτύξουν τα δικά τους κέρδη και όχι των παιδιών μας. Αντί να έχουμε πλήρες δίκτυο βρεφονηπιακών σταθμών, εσείς λύνετε το πρόβλημα της ανεργίας της Αμερικής, όπως μας διαφώτισε από τα ΜΜΕ ο κύριος Τραμπ, με τον οποίο όπως είπατε μοιράζεστε κοινές αξίες, αξίες &#8220;ελευθερίας&#8221; και &#8220;δημοκρατίας&#8221;. Θα χρηματοδοτηθεί ο παιδικός σταθμός της Μανιακίου σήμερα. Πετσοκόβετε τις αναπηρικές συντάξεις μειώνοντας τα ποσοστά αναπηρίας.</p>
<p>Ζητήσαμε από το υπουργείο εσωτερικών να υλοποιήσει την πρόθεσή του για χρηματοδότηση των παιδικών χαρών, Ο δήμος μας είναι έτοιμος να υλοποιήσει, έχοντας ολοκληρώσει τις αντίστοιχες μελέτες. Πλήθος αιτημάτων δίκαιων βρίσκονται στα χέρια του υπουργού, όπως για την χρηματοδότηση, τις προσλήψεις και πολλά άλλα που μας απασχόλησαν και μας απασχολούν.</p>
<p>Είναι ανάγκη να καλύψουμε πλήρως τις ανάγκες της πόλης μας με σύγχρονα σχολεία, γήπεδα ποδοσφαίρου και μπάσκετ. Να συντηρηθεί και να χρηματοδοτηθεί από το υπουργείο πολιτισμού και αθλητισμού το Παμπελοποννησιακό Στάδιο, το οποίο σήμερα λειτουργεί με προσωπικό και δαπάνες του δήμου. Να χρηματοδοτηθούν έργα αντιπλημμυρικής προστασίας, μεγάλου προϋπολογισμού για την προστασία της ζωής και περιουσίας των συμπολιτών μας. Χρειάζεται αντισεισμική προστασία, την ύπαρξη συγκροτημένου φορέα που θα παρεμβαίνει ουσιαστικά σε αυτό το θέμα. Επίσης είναι το θέμα των δικαστικών αποφάσεων που αναγκάζουν το Δήμο να πληρώνει 5 εκατομμύρια ευρώ για την πολιτική των κυβερνήσεων σε σχέση με την ασφάλιση των σχολικών φυλάκων.</p>
<p>Έξω από εδώ, απέναντι, βρίσκονται εκατοντάδες πρόσφυγες, μετανάστες, είναι αυτοί που ξεσκεπάζουν την υποκρισία και τον φαρισαϊσμό των ΗΠΑ, Ε.Ε. και ΝΑΤΟ, αυτών που μετέτρεψαν τις χώρες προέλευσης τους σε νεκροταφεία, είναι αυτοί που θέλουν να φύγουν από το μακελειό ή την πείνα των χωρών από όπου προέρχονται. Σας είναι γνωστές οι αποφάσεις του Δημοτικού μας Συμβουλίου, η πολιτική σας, η πολιτική της Ε.Ε. τους έχει εγκλωβίσει εδώ, η υλοποίηση των αποφάσεων του Δημοτικού μας Συμβουλίου δίνει λύση και σε αυτό το θέμα.</p>
<p>Την περίοδο αυτή είναι σε εξέλιξη το πρόγραμμα ΕΣΠΑ 2014 -2020. Έχουμε ένα σχεδιασμό, μια δουλειά μελετών, τεκμηρίωσης των υπηρεσιών του Δήμου μας, με βάση τα οποία τα διάφορα υπουργεία σας, η Περιφέρεια τα εντάσσουν σε διάφορα προγράμματα χρηματοδότησης. Πολλά έργα υλοποιούνται και με πόρους του δήμου. Η πόλη μας παλεύει να αποκτήσει υποδομές αναγκαίες, που θα βελτιώσουν τη λειτουργία της. Αυτά από μόνα τους δεν αρκούν. Για να λειτουργήσουν, να συντηρηθούν, να μπουν στη ζωή, χρειάζονται προσωπικό, προσωπικό μόνιμο, με δικαιώματα.<br />
Είναι κατανοητό σε όλους ότι ο παιδικός σταθμός της Μανιακίου που ξεκινάει σε λίγο η οικοδόμησή του, η βιβλιοθήκη που θέλουμε να ανακαινίσουμε, το δημοτικό θέατρο &#8220;Απόλλων&#8221;, το κατεστραμμένο Εργοστάσιο Τέχνης, το Παλαιό Νοσοκομείο, οι σταφιδικές αποθήκες, που θα γίνουν αθλητικό-πολιτιστικό κέντρο, τα Παλαιά Σφαγεία, η Παραλιακή Ζώνη, το έλος της Αγυιάς, οι ημερήσιες κατασκηνώσεις μας, το Κέντρο Εκπαιδευτικών Δράσεων στο πρώην κάμπινγκ του<br />
ΕΟΤ, το Νότιο Πάρκο, το Πλατανόδασος, ο Ριγανόκαμπος, γήπεδα αθλητικά, το Παμπελοποννησιακό, σχολεία, πλατείες, παιδικές χαρές που θέλουν φύλαξη, συντήρηση, οι δρόμοι και ο κατάλογος ατελείωτος. Χρειάζονται προσωπικό, μόνιμους εργαζόμενους τουλάχιστον 1000, για να καλύψουμε το σύνολο των αναγκών.</p>
<p>Αυτό όμως δεν προχωρά, έχουμε το αντίθετο. Με την μη πρόσληψη προσωπικού φυλλορροεί ο Δήμος μας, οδεύει με τις κυβερνητικές πολιτικές σε θάνατο, για να πάρουν ζωή τα μεγάλα ιδιωτικά<br />
συμφέροντα, που βλέπουν στις λειτουργίες του δήμου σίγουρη και ασφαλή κερδοφορία.<br />
Προχωρά η κυβέρνηση σε ιδιωτικοποιήσεις λιμανιών που πληρώθηκαν από τον Ελληνικό λαό. Ο Πατραϊκός λαός, οι εργαζόμενοι του δήμου, δεν είναι διατεθειμένοι να κτίζουν υποδομές , χώρους κοινής δημόσιας χρήσης για να τα παραδώσουμε στα πιράνχας, τους κεφαλαιοκράτες . Θα μας βρείτε απέναντι.</p>
<p>Και δεν είναι μόνο αυτά, με την μη πρόσληψη μόνιμου προσωπικού, γίνεται ένα ακόμα έγκλημα, τεράστια, συγκεντρωμένη εμπειρία, σε όλους τους τομείς εργασίας του Δήμου, δεν θα περάσει στους νεότερους, με ότι αυτό συνεπάγεται.</p>
<figure id="attachment_1653" style="width: 1600px" class="wp-caption aligncenter"><a href="https://i2.wp.com/spasmenoparathyro.me/wp-content/uploads/2018/02/2018020611.jpg?ssl=1"><img class="size-full wp-image-1653" src="https://i2.wp.com/spasmenoparathyro.me/wp-content/uploads/2018/02/2018020611.jpg?resize=1200%2C800&#038;ssl=1" alt="" width="1200" height="800" srcset="https://i2.wp.com/spasmenoparathyro.me/wp-content/uploads/2018/02/2018020611.jpg?w=1600&amp;ssl=1 1600w, https://i2.wp.com/spasmenoparathyro.me/wp-content/uploads/2018/02/2018020611.jpg?resize=300%2C200&amp;ssl=1 300w, https://i2.wp.com/spasmenoparathyro.me/wp-content/uploads/2018/02/2018020611.jpg?resize=768%2C512&amp;ssl=1 768w, https://i2.wp.com/spasmenoparathyro.me/wp-content/uploads/2018/02/2018020611.jpg?resize=1024%2C682&amp;ssl=1 1024w, https://i2.wp.com/spasmenoparathyro.me/wp-content/uploads/2018/02/2018020611.jpg?resize=1568%2C1045&amp;ssl=1 1568w" sizes="(max-width: 1200px) 100vw, 1200px" data-recalc-dims="1" /></a><figcaption class="wp-caption-text">Σύνταγμα, 10/4/2016: Η κατάληξη της οκταήμερης πορείας αγώνα κατά της ανεργίας Πάτρα-Αθήνα</figcaption></figure>
<p>Αγωνιζόμαστε μαζί με τους εργαζόμενους, τα λαϊκά στρώματα της περιοχής μας τους υπαλλήλους του δήμου μας, για το μεγάλο ζήτημα της ανεργίας, το δικαίωμα στην μόνιμη σταθερή δουλειά με πλήρη δικαιώματα για όλους, την μονιμοποίηση όλων των Συμβασιούχων και των εργαζομένων στα προγράμματα, την ουσιαστική στήριξη των ανέργων.</p>
<p>Όλα αυτά είναι γνωστά στην κυβέρνηση, συνειδητά ακολουθείτε αυτή την πολιτική. Τα ψεύτικα τα λόγια τα μεγάλα, ότι θα έρθουν καλύτερες μέρες, ότι θα πάρει και ο φτωχός, έχουν αποδειχθεί στην χώρα μας και διεθνώς, δεν είμαστε εξαίρεση. Αν υπάρχουν κάποιοι που από αφέλεια τα πιστεύουν, δεν έχουν παρά να παρακολουθήσουν τη στάση της ολιγαρχίας του τόπου, τρίβουν τα χέρια τους, η χαρά τους δεν κρύβεται, που βρήκαν ένα ακόμα στήριγμα στη διαιώνιση της κυριαρχίας τους.</p>
<p>Λύση υπέρ του λαού μας υπάρχει, χρειάζεται να κοπεί ο αγωγός που πάει τον πλούτο που παράγουν οι εργαζόμενοι, οι αυτοαπασχολούμενοι, οι μικροί αγρότες, στους κεφαλαιοκράτες. Ο πατραϊκός λαός πρέπει να παλέψει για την ικανοποίηση των συγχρόνων αναγκών του. Αύριο θα είναι έξω από εδώ, να διαδηλώσει, να στείλει το μήνυμά του, ότι δεν έχει δυο ζωές, τη μια να την χαλάσει και την άλλη να την ευχαριστηθεί.</p>
<p>Η ζωή είναι χαρά, δεν είναι τιμωρία.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

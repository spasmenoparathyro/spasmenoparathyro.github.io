<!DOCTYPE html>
<html>
    <head>
        <meta charset="UTF-8">
        <title>Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές</title>
        <meta name="viewport" content="width=device-width, initial-scale=1.0">
        <meta name="description" content="Μόνοι τους φαίνεται πως παίζουν μπαλίτσα οι Έλληνες εφοπλιστές όσον αφορά τις αγοραπωλησίες πλοίων, χάρη σε ένα συνδυασμό αδάμαστου ελληνικού δαιμονίου και παντελούς έλλειψης φορολόγησης.">
        <link rel="canonical" href="https://spasmenoparathyro.me/efoplistes-treli-mpalitsa">
        <meta property="og:locale" content="el_GR">
        <meta property="og:type" content="article">
        <meta property="og:title" content="Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές">
        <meta property="og:description" content="Μόνοι τους φαίνεται πως παίζουν μπαλίτσα οι Έλληνες εφοπλιστές όσον αφορά τις αγοραπωλησίες πλοίων, χάρη σε ένα συνδυασμό αδάμαστου ελληνικού δαιμονίου και παντελούς έλλειψης φορολόγησης.">
        <meta property="og:url" content="https://spasmenoparathyro.me/efoplistes-treli-mpalitsa">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-14T15:18:22+00:00">
        <meta property="article:modified_time" content="2018-07-14T15:18:22+00:00">
        <meta property="og:updated_time" content="2018-07-14T15:18:22+00:00">
        <meta property="og:image" content="https://spasmenoparathyro.me/imgs/51ef1bb7c1e59f76c124fe060542cd45.jpg">
        <meta property="og:image:secure_url" content="https://spasmenoparathyro.me/imgs/51ef1bb7c1e59f76c124fe060542cd45.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Μόνοι τους φαίνεται πως παίζουν μπαλίτσα οι Έλληνες εφοπλιστές όσον αφορά τις αγοραπωλησίες πλοίων, χάρη σε ένα συνδυασμό αδάμαστου ελληνικού δαιμονίου και παντελούς έλλειψης φορολόγησης.">
        <meta name="twitter:title" content="Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές">
        <meta name="twitter:image" content="https://spasmenoparathyro.me/imgs/51ef1bb7c1e59f76c124fe060542cd45.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές">Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">14 Jul 2018, 15:18</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Ελληνική ψυχή: Περισσότερα καράβια από όλους αγόρασαν οι Έλληνες εφοπλιστές, παρά την κρίση που μαστίζει όσους δεν είναι εφοπλιστές</hi>
                <picture>
                    <source srcset="imgs/51ef1bb7c1e59f76c124fe060542cd45-640.webp" type="image/webp">
                    <source srcset="imgs/51ef1bb7c1e59f76c124fe060542cd45-640.jpg" type="image/jpeg"> 
                    <img src="imgs/51ef1bb7c1e59f76c124fe060542cd45-640.jpg">
                </picture>
                <h2 id="articleDescr">Μόνοι τους φαίνεται πως παίζουν μπαλίτσα οι Έλληνες εφοπλιστές όσον αφορά τις αγοραπωλησίες πλοίων, χάρη σε ένα συνδυασμό αδάμαστου ελληνικού δαιμονίου και παντελούς έλλειψης φορολόγησης.</h2>
                <hr>
                <p>Μόνοι τους φαίνεται πως παίζουν μπαλίτσα οι Έλληνες εφοπλιστές όσον αφορά τις αγοραπωλησίες πλοίων, χάρη σε ένα συνδυασμό αδάμαστου ελληνικού δαιμονίου και παντελούς έλλειψης φορολόγησης.<!--more--></p>
<p>Όπως <a href="http://www.economy365.gr/article/84952/oi-ellines-efoplistes-kyriarhoi-stis-agorapolisies-ploion-poy-dapanisan-23-dis-dol">μαθαίνουμε</a>, μέσα στο πρώτο εξάμηνο του 2018, οι Έλληνες εφοπλιστές έδωσαν 2,3 δισεκατομμύρια δολάρια για να αγοράσουν 148 μεταχειρισμένα πλοία.</p>
<p>Συνολικά μέσα στο πρώτο εξάμηνο του 2018, έχουν αγοραστεί στην παγκόσμια αγορά 815 πλοία, αξίας 9,8 δισεκατομμυρίων δολαρίων, με τους Έλληνες εφοπλιστές να δαπανούν το 23,4% του συνολικού ποσού αγοράζοντας το 18,1% των πλοίων.</p>
<p>Την ελλάνια σκόνη τους φαίνεται να τρώνε οι εφοπλιστές της Κίνας, που έρχονται δεύτεροι και καταϊδρωμένοι, καταφέρνοντας να δώσουν μόλις 1 δισεκατομμύριο δολάρια για την απόκτηση 116 πλοίων.</p>
<p>Σύμφωνα με τα στοιχεία του ναυλομεσιτικού οίκου allied Shipping, από τα 148 πλοία που αγόρασαν οι ναυτιλιακές εταιρείες ελληνικών συμφερόντων τα 91 είναι φορτηγά αξίας 1,1 δισεκ. δολ , 37 δεξαμενόπλοια αξίας 747,6 εκατ., 16 πλοία μεταφοράς εμπορευματοκιβωτίων κόστους 334,3 εκ. και τέσσερα υγραεριοφόρο αξίας 106,7 εκατ.</p>
<p>Στην τρίτη θέση έρχονται οι Γερμανοί, που κατάφεραν να δώσουν μόλις 333,2 εκατομμύρια δολάρια για να αγοράσουν 53 πλοιαράκια.</p>
<h4 style="text-align: center;">Διπλασιασμός ελληνόκτητου στόλου</h4>
<p>Η συγκεκριμένη είδηση, έρχεται μόλις ένα μήνα αφότου μάθαμε πως οι Έλληνες εφοπλιστές, <a href="https://spasmenoparathyro.me/ellinoktitos-stolos/">διπλασίασαν</a> το στόλο τους, κατά τη διάρκεια της κρίσης και των μνημονιακών χρόνων.</p>
<p>Ο ελληνικός στόλος (δηλαδή ο στόλος που ανήκει σε Έλληνες εφοπλιστές, όχι στην Ελλάδα), σήμερα είναι σχεδόν διπλάσιος σε μεταφορική δυναμικότητα από το 2008.</p>
<p>Τα λεφτά μάλιστα που δαπάνησε το εφοπλιστικό κεφάλαιο για την αγορά νεότευκτων πλοίων, φτάνουν τα 80 δισ. δολάρια. Ποσό το οποίο συμπτωματικά είναι ίσο με αυτό που ζήτησε η Ελλάδα να <a href="https://el.wikipedia.org/wiki/%CE%95%CE%BB%CE%BB%CE%B7%CE%BD%CE%B9%CE%BA%CE%AE_%CE%BF%CE%B9%CE%BA%CE%BF%CE%BD%CE%BF%CE%BC%CE%B9%CE%BA%CE%AE_%CE%BA%CF%81%CE%AF%CF%83%CE%B7_2009-%CF%83%CE%AE%CE%BC%CE%B5%CF%81%CE%B1#%CE%A7%CF%81%CE%B7%CE%BC%CE%B1%CF%84%CE%BF%CE%B4%CF%8C%CF%84%CE%B7%CF%83%CE%B7_%CE%B1%CF%80%CF%8C_%CF%84%CE%BF%CE%BD_%22%CE%9C%CE%B7%CF%87%CE%B1%CE%BD%CE%B9%CF%83%CE%BC%CF%8C_%CE%A3%CF%84%CE%AE%CF%81%CE%B9%CE%BE%CE%B7%CF%82%22" rel="noopener">δανειστεί</a>, από τις χώρες του Ευρώ στο πρώτο μνημόνιο. Όχι ότι έχει κάποια σχέση το ένα με το άλλο, αλλά έτσι για να αντιλαμβανόμαστε τα μεγέθη.</p>
<p>Η αξία μάλιστα του ελληνόκτητου στόλου, υπολογίζεται πως ανέρχεται στα 105 δισεκατομμύρια δολάρια, με τα πλοία της χώρας μας (δηλαδή των εφοπλιστών) να μεταφέρουν το 20% του παγκόσμιο θαλάσσιου εμπορίου.</p>
<p>Σύμφωνα με μία ιδιωτική <a href="https://en.wikipedia.org/wiki/Boston_Consulting_Group" rel="noopener">εταιρεία</a> και με μία <a href="https://el.wikipedia.org/wiki/%CE%8A%CE%B4%CF%81%CF%85%CE%BC%CE%B1_%CE%9F%CE%B9%CE%BA%CE%BF%CE%BD%CE%BF%CE%BC%CE%B9%CE%BA%CF%8E%CE%BD_%CE%BA%CE%B1%CE%B9_%CE%92%CE%B9%CE%BF%CE%BC%CE%B7%CF%87%CE%B1%CE%BD%CE%B9%CE%BA%CF%8E%CE%BD_%CE%95%CF%81%CE%B5%CF%85%CE%BD%CF%8E%CE%BD" rel="noopener">ΜΚΟ</a>, “η ελληνική ναυτιλία συμβάλλει στο ΑΕΠ (Ακαθάριστιο Εθνικό Προϊόν) με ποσοστό 7%.” Μία φράση που σε καμία περίπτωση δε σημαίνει ότι η ελληνική ναυτιλία <a href="http://www.capital.gr/poseidonia-2016/3131684/to-7-tou-aep-paragei-i-ellinoktitos-nautilia" rel="noopener">συμβάλλει</a> κατά 7% στον ετήσιο προϋπολογισμό ή ότι προσφέρει έσοδα στο ελληνικό κράτος, αφού ως ΑΕΠ <a href="https://el.wikipedia.org/wiki/%CE%91%CE%BA%CE%B1%CE%B8%CE%AC%CF%81%CE%B9%CF%83%CF%84%CE%BF_%CE%95%CE%B3%CF%87%CF%8E%CF%81%CE%B9%CE%BF_%CE%A0%CF%81%CE%BF%CF%8A%CF%8C%CE%BD" rel="noopener">ορίζουμε</a> “το Προϊόν ή Εισόδημα που αποκτούν οι πολίτες μιας χώρας σε διάστημα ενός έτους”.</p>
<p>Αντίθετα στη φορολόγηση τα πράγματα είναι λίγο πιο σύνθετα. Για την ακρίβεια, για τους εφοπλιστές έχουν προβλεφθεί 56 διαφορετικά είδη φοροαπαλλαγών, με το εφοπλιστικό <a href="http://www.capital.gr/me-apopsi/2042913/oi-foroi-ton-efopliston-kai-to-elliniko-kratos" rel="noopener">κεφάλαιο</a> να μη φορολογείται. Ενδεικτικό της κατάστασης, είναι η υπογραφή συμβολαίου ανάμεσα στο ελληνικό κράτος και την Ένωση Εφοπλιστών, που αφορά την “εθελοντική φορολόγηση”.</p>
<p>Όμως όλοι θα μπορούμε να είμαστε λίγο πιο περήφανοι μέσα μας, ξέροντας πως όσο εμείς βάζουμε πλάτη, η ελληνική σημαία θα κυματίζει στα πέρατα των θαλασσών.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

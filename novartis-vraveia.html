<!DOCTYPE html>
<html>
    <head>
        <meta charset="UTF-8">
        <title>Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα</title>
        <meta name="viewport" content="width=device-width, initial-scale=1.0">
        <meta name="description" content="Ας πάρουμε για παράδειγμα τη Novartis. Τα τελευταία 3 χρόνια, πήρε περίπου 20 διαφορετικά βραβεία για μια ευρεία γκάμα δραστηριοτήτων αλλά και ικανοτήτων, που φαίνεται να διαθέτει σαν εταιρεία. Βραβεία που έχουν να κάνουν με την εταιρική ευθύνη, αλλά και με την απλή αριστεία&#8230;">
        <link rel="canonical" href="https://spasmenoparathyro.me/novartis-vraveia">
        <meta property="og:locale" content="el_GR">
        <meta property="og:type" content="article">
        <meta property="og:title" content="Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα">
        <meta property="og:description" content="Ας πάρουμε για παράδειγμα τη Novartis. Τα τελευταία 3 χρόνια, πήρε περίπου 20 διαφορετικά βραβεία για μια ευρεία γκάμα δραστηριοτήτων αλλά και ικανοτήτων, που φαίνεται να διαθέτει σαν εταιρεία. Βραβεία που έχουν να κάνουν με την εταιρική ευθύνη, αλλά και με την απλή αριστεία&#8230;">
        <meta property="og:url" content="https://spasmenoparathyro.me/novartis-vraveia">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-02-10T14:58:22+00:00">
        <meta property="article:modified_time" content="2018-02-10T14:58:22+00:00">
        <meta property="og:updated_time" content="2018-02-10T14:58:22+00:00">
        <meta property="og:image" content="https://spasmenoparathyro.me/imgs/b1b3c2ab6b1f95f3917122219a215ef8.jpg">
        <meta property="og:image:secure_url" content="https://spasmenoparathyro.me/imgs/b1b3c2ab6b1f95f3917122219a215ef8.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Ας πάρουμε για παράδειγμα τη Novartis. Τα τελευταία 3 χρόνια, πήρε περίπου 20 διαφορετικά βραβεία για μια ευρεία γκάμα δραστηριοτήτων αλλά και ικανοτήτων, που φαίνεται να διαθέτει σαν εταιρεία. Βραβεία που έχουν να κάνουν με την εταιρική ευθύνη, αλλά και με την απλή αριστεία&#8230;">
        <meta name="twitter:title" content="Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα">
        <meta name="twitter:image" content="https://spasmenoparathyro.me/imgs/b1b3c2ab6b1f95f3917122219a215ef8.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα">Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">10 Feb 2018, 14:58</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Καμιά 20αριά βραβεύσεις απέσπασε η Novartis τα τελευταία 3 χρόνια, για την επιχειρηματική της δραστηριότητα</hi>
                <picture>
                    <source srcset="imgs/b1b3c2ab6b1f95f3917122219a215ef8-640.webp" type="image/webp">
                    <source srcset="imgs/b1b3c2ab6b1f95f3917122219a215ef8-640.jpg" type="image/jpeg"> 
                    <img src="imgs/b1b3c2ab6b1f95f3917122219a215ef8-640.jpg">
                </picture>
                <h2 id="articleDescr">Ας πάρουμε για παράδειγμα τη Novartis. Τα τελευταία 3 χρόνια, πήρε περίπου 20 διαφορετικά βραβεία για μια ευρεία γκάμα δραστηριοτήτων αλλά και ικανοτήτων, που φαίνεται να διαθέτει σαν εταιρεία. Βραβεία που έχουν να κάνουν με την εταιρική ευθύνη, αλλά και με την απλή αριστεία&#8230;</h2>
                <hr>
                <p>Όπως έχουμε γράψει και στο παρελθόν, είναι συχνό φαινόμενο, πλούσιοι ή τσιράκια των πλουσίων, να διοργανώνουν εκδηλώσεις στο πλαίσιο των οποίων βραβεύουν τους εαυτούς τους ή τα αφεντικά τους.<!--more--></p>
<p>Πρακτική θεμιτή, που πιθανότατα έχει τις καταβολές της στους αυλικούς του βασιλιά που συχνά πυκνά οργανώναν δρώμενα προκειμένου να γλείψουν τον αφέντη και να αναδείξουν στην πλέμπα που διαφέντευαν, την αναγκαιότητα της ύπαρξης του βασιλιά.</p>
<p>Για παράδειγμα, πριν λίγο καιρό είχαν οργανωθεί τα βραβεία <a href="https://spasmenoparathyro.me/gimme-an-award-too/" target="_blank" rel="noopener">Προμηθέας 2017</a>, όπου είχαν βραβευτεί διάφοροι επιχειρηματίες καθώς και άνθρωποι που καταδεικνύουν την ανάγκη ύπαρξης του επιχειρηματία, όπως ο Αρκάς και ο Στέφανος Μάνος.</p>
<p>Και μη μας παρεξηγήσετε, δεν το θεωρούμε καθόλου μεμπτό, να μαζεύονται σε μια τρύπα 5-10 νοματαίοι και να αποδίδουν ο ένας στον άλλο βραβεία. Ο καθένας μπορεί να διασκεδάσει όπως θέλει, όποτε θέλει και να έχει όποια γνώμη θέλει.</p>
<p>Το πρόβλημα ξεκινά όταν αυτές οι &#8220;βραβεύσεις&#8221; προσπαθούν να αποκτήσουν την αίγλη του θεσμού, αφού διάφορα κανάλια και εφημερίδες, που ανήκουν τις περισσότερες φορές στους ίδιους που βραβεύτηκαν και λειτουργούν από αυτούς που τους βράβευσαν, παρουσιάζουν το συγκεκριμένο δρώμενο, σαν μια επίτευξη που θα μπορούσε να αποτελέσει και τεκμήριο άψογης επιχειρηματικής δραστηριότητας.</p>
<p>Ας πάρουμε για παράδειγμα τη Novartis. Τα τελευταία 3 χρόνια, πήρε περίπου 20 διαφορετικά βραβεία για μια ευρεία γκάμα δραστηριοτήτων αλλά και ικανοτήτων, που φαίνεται να διαθέτει σαν εταιρεία. Βραβεία που έχουν να κάνουν με την εταιρική ευθύνη, αλλά και με την απλή αριστεία&#8230;</p>
<p>Το 2014 ας πούμε, κέρδισε το βραβείο &#8220;Silver Award&#8221; (γιατί δεν είμαστε βλάχοι να το πούμε ασημένιο, αργυρό ή δεύτερη θέση ξέρωγω) στην κατηγορία Sustainable Transport, στα Environmental Awards. Η βράβευση έγινε γιατί η εταιρεία ακολούθησε τη Μεθοδολογία DMAIC (Define, Measure, Analyze, Improve, Control) και εφάρμοσε επίσης και προγράμματα εκπαίδευσης σε όλο ανθρώπινο δυναμικό για μια οικολογική οδήγηση. Πολλές ξενικές λέξεις για να <a href="https://web.archive.org/web/20180210114627/http://www.onmed.gr/ygeia-epixeirhseis/story/307278/vraveio-stin-novartis-gia-tin-viosimi-anaptuxi" target="_blank" rel="noopener">περιγράψεις</a> ότι η εταιρεία αγόρασε καινούριο στόλο αυτοκινήτων με κινητήρες diesel.</p>
<p><a href="https://i2.wp.com/spasmenoparathyro.me/wp-content/uploads/2018/02/2018021030.png?ssl=1"><img class="aligncenter size-full wp-image-1730" src="https://i2.wp.com/spasmenoparathyro.me/wp-content/uploads/2018/02/2018021030.png?resize=670%2C713&#038;ssl=1" alt="" width="670" height="713" srcset="https://i2.wp.com/spasmenoparathyro.me/wp-content/uploads/2018/02/2018021030.png?w=670&amp;ssl=1 670w, https://i2.wp.com/spasmenoparathyro.me/wp-content/uploads/2018/02/2018021030.png?resize=282%2C300&amp;ssl=1 282w" sizes="(max-width: 670px) 100vw, 670px" data-recalc-dims="1" /></a>Τον ίδιο χρόνο, η εταιρεία <a href="https://web.archive.org/web/20180210120500/http://www.iatropedia.gr/diatrofi/chriso-vravio-eterikis-efthinis-gia-ti-novartis-hellas/35135/" target="_blank" rel="noopener">βραβεύεται</a> και για την εταιρική της ευθύνη από το Corporate Responsibility Institute</p>
<p>To 2015, η Novartis, <a href="https://web.archive.org/web/20180210120106/http://www.thetoc.gr/koinwnia/article/brabeio-sti-novartis-gia-ti-stiriksi-asthenwn-xwris-asfaleia" target="_blank" rel="noopener">βραβεύεται</a> για τη στήριξη στους ανασφάλιστους καρκινοπαθείς. Συγκεκριμένα για την ουσιαστική υποστήριξη του Δικτύου Κοινωνικής Αλληλεγγύης, του οποίου ο σκοπός δημιουργίας, είναι οι ανασφάλιστοι ογκολογικοί ασθενείς να μη στερηθούν τη θεραπεία τους. Βραβείο σχετικά ειρωνικό, αν σκεφτεί κανείς πως μία από τις <a href="http://www.iefimerida.gr/news/394755/novartis-ti-katethese-o-martyras-sarafis-gia-avramopoylo-kai-loverdo" target="_blank" rel="noopener">κατηγορίες</a> που αντιμετωπίζει η εταιρεία, είναι πως μίζωσε πολιτικούς για να πετύχει υψηλότερη τιμολόγηση ογκολογικών φαρμάκων.</p>
<p><a href="https://i2.wp.com/spasmenoparathyro.me/wp-content/uploads/2018/02/2018021031.png?ssl=1"><img class="aligncenter size-full wp-image-1731" src="https://i2.wp.com/spasmenoparathyro.me/wp-content/uploads/2018/02/2018021031.png?resize=767%2C742&#038;ssl=1" alt="" width="767" height="742" srcset="https://i2.wp.com/spasmenoparathyro.me/wp-content/uploads/2018/02/2018021031.png?w=767&amp;ssl=1 767w, https://i2.wp.com/spasmenoparathyro.me/wp-content/uploads/2018/02/2018021031.png?resize=300%2C290&amp;ssl=1 300w" sizes="(max-width: 767px) 100vw, 767px" data-recalc-dims="1" /></a>Το 2016, αποτελεί χρονιά βραβεύσεων για το ελληνικό παράρτημα της φαρμακοβιομηχανίας, αφού καταφέρνει και <a href="https://web.archive.org/web/20180210121146/http://www.healthreport.gr/novartis-hellas-%CE%B5%CE%BD%CE%BD%CE%AD%CE%B1-%CE%B4%CE%B9%CE%B1%CE%BA%CF%81%CE%AF%CF%83%CE%B5%CE%B9%CF%82-%CF%83%CF%84%CE%B1-hellenic-responsible-business-awards-2016/" target="_blank" rel="noopener">αποσπά</a> εννιά διακρίσεις, από το &#8220;θεσμό&#8221; Hellenic Responsible Business Awards 2016, για διάφορες εκστρατείες που είχε κάνει, με τίτλους όπως &#8220;Όραμα και Ευθύνη για τον Ασθενή&#8221;. Όχι ότι είμαστε κακεντρεχείς, αλλά η δικογραφία που τρέχει αυτές τις μέρες, δείχνει ότι το όραμα της εταιρείας, μπορεί να μας κόστισε 3 δισ. ευρώ.</p>
<p>Το δυνατότερο βραβείο που πήρε το 2016 όμως η εταιρεία, είναι αυτό της &#8220;<a href="https://web.archive.org/web/20180210121632/http://www.sofokleousin.gr/archives/276639.html" target="_blank" rel="noopener">αριστείας</a>&#8220;. Σοβαρά. Απ&#8217; ότι φαίνεται, υπάρχει εκεί έξω ένας οργανισμός που λέγεται &#8220;Active Business Publishing&#8221;, που κάνει ετήσιες συναντήσεις που τις αποκαλεί &#8220;Salus Index&#8221; και σε μία από αυτές, βράβευσε τη Novartis για την αριστεία της.</p>
<p><a href="https://i1.wp.com/spasmenoparathyro.me/wp-content/uploads/2018/02/2018021032.png?ssl=1"><img class="aligncenter size-full wp-image-1733" src="https://i1.wp.com/spasmenoparathyro.me/wp-content/uploads/2018/02/2018021032.png?resize=982%2C500&#038;ssl=1" alt="" width="982" height="500" srcset="https://i1.wp.com/spasmenoparathyro.me/wp-content/uploads/2018/02/2018021032.png?w=982&amp;ssl=1 982w, https://i1.wp.com/spasmenoparathyro.me/wp-content/uploads/2018/02/2018021032.png?resize=300%2C153&amp;ssl=1 300w, https://i1.wp.com/spasmenoparathyro.me/wp-content/uploads/2018/02/2018021032.png?resize=768%2C391&amp;ssl=1 768w" sizes="(max-width: 982px) 100vw, 982px" data-recalc-dims="1" /></a>Την ίδια χρονιά, η εταιρεία <a href="https://web.archive.org/web/20180210122131/http://www.liberal.gr/arthro/57887/epikairotita/2016/chruso-brabeio-stin-etairiki-euthuni-pire-i-Novartis-Hellas.html" target="_blank" rel="noopener">βραβεύεται</a> και για την Εταιρική της Ευθύνη, αφού ένα Ινστιτούτο εκεί έξω με την ονομασία &#8220;Corporate Responsibility Institute&#8221;, έχει δημιουργήσει έναν δείκτη που τιτλοφορείται &#8220;Εθνικός Δείκτης Εταιρικής Ευθύνης (CR INDEX)&#8221; και σύμφωνα με τον οποίο η Novartis της Ελλάδας, ήταν η εταιρεία που είχε δείξει πιο υπεύθυνη στρατηγική απέναντι στους ασθενείς και την κοινωνία. Πράγμα που μας κάνει να αναρωτιόμαστε, τι στον κόρακα χειρότερο έκαναν οι υπόλοιπες εταιρείες που δεν πήραν την πρώτη θέση σε αυτό το δείκτη.</p>
<p>Από το 2017, που άρχισε να ξεσκεπάζεται και να διαρρέει στην κοινωνία το σκάνδαλο με τη Novartis, τα βραβεία άρχισαν να αραιώνουν. Αυτό όμως δε σταμάτησε την &#8220;Boussias Communications&#8221; και το &#8220;Health Daily&#8221;, από το να <a href="https://web.archive.org/web/20180210122641/http://iatro.gr/tessera-vravia-gia-ton-omilo-novartis-sta-healthcare-business-awards-2017-2-chrysa-ke-2-asimenia-vravia-anagnorizoun-tin-asthenokentriki-prosengisi-ton-novartis-ke-alcon/" target="_blank" rel="noopener">δώσουν</a> δύο χρυσά και δύο ασημένια βραβεία στην εταιρεία, στο πλαίσιο των &#8220;Healthcare Business Awards&#8221; (τρομάρα σας), για &#8220;την επιχειρηματική αριστεία, την πρωτοβουλία, τις βέλτιστες πρακτικές και τη δέσμευση στην επιχειρηματική ηθική&#8221; της εταιρείας.</p>
<p><a href="https://i1.wp.com/spasmenoparathyro.me/wp-content/uploads/2018/02/2018021033.png?ssl=1"><img class="aligncenter size-full wp-image-1734" src="https://i1.wp.com/spasmenoparathyro.me/wp-content/uploads/2018/02/2018021033.png?resize=675%2C741&#038;ssl=1" alt="" width="675" height="741" srcset="https://i1.wp.com/spasmenoparathyro.me/wp-content/uploads/2018/02/2018021033.png?w=675&amp;ssl=1 675w, https://i1.wp.com/spasmenoparathyro.me/wp-content/uploads/2018/02/2018021033.png?resize=273%2C300&amp;ssl=1 273w" sizes="(max-width: 675px) 100vw, 675px" data-recalc-dims="1" /></a>Προς θεού, οι βραβεύσεις και οι διακρίσεις δε σταματάνε εδώ. Στην ιστοσελίδα της Novartis, είναι αναρτημένες όλες οι διακρίσεις που απέσπασε σε event διοργανωμένα από &#8220;θεσμούς&#8221; που δεν τους ξέρει ούτε η μάνα τους και μπορείτε να τις διαβάσετε <a href="https://web.archive.org/web/20180210123137/https://www.novartis.gr/news/awards" target="_blank" rel="noopener">εδώ</a>.</p>
<p>Εμείς όμως σταματάμε εδώ, με έναν προβληματισμό. Πέρα από τις όποιες πολιτικές ευθύνες υπάρχουν σε αυτό το σκάνδαλο, για τις οποίες φοβόμαστε πως δε θα πάει κανένας βουλευτής ή πρώην υπουργός φυλακή, θα αναζητηθούν ευθύνες από την εταιρεία για τη ζημιά που υπέστη το Δημόσιο; Πέρα από ένα εξώφυλλο της Εφημερίδας των Συντακτών, που διαβεβαίωνει πως το Δημόσιο θα διεκδικήσει τα 3 δισ. από τη Novartis χωρίς να εξηγεί από πού το συμπεραίνει αυτό, δεν έχουμε δει κανέναν να θίγει το θέμα για την εταιρεία, αφού για τα περισσότερα ΜΜΕ, είναι πιο προσοδοφόρο από άποψη κλικς το να ασχολούνται με τα πολιτικά πρόσωπα και σχεδόν καθόλου για μια εταιρεία η οποία μάλλον κατά λάθος έκοβε μίζες σε <a href="https://spasmenoparathyro.me/novartis-scandal/" target="_blank" rel="noopener">κάθε μεριά του πλανήτη</a>.</p>
<p><a href="https://i0.wp.com/spasmenoparathyro.me/wp-content/uploads/2018/02/2018021034.png?ssl=1"><img class="aligncenter size-full wp-image-1735" src="https://i0.wp.com/spasmenoparathyro.me/wp-content/uploads/2018/02/2018021034.png?resize=861%2C744&#038;ssl=1" alt="" width="861" height="744" srcset="https://i0.wp.com/spasmenoparathyro.me/wp-content/uploads/2018/02/2018021034.png?w=861&amp;ssl=1 861w, https://i0.wp.com/spasmenoparathyro.me/wp-content/uploads/2018/02/2018021034.png?resize=300%2C259&amp;ssl=1 300w, https://i0.wp.com/spasmenoparathyro.me/wp-content/uploads/2018/02/2018021034.png?resize=768%2C664&amp;ssl=1 768w" sizes="(max-width: 861px) 100vw, 861px" data-recalc-dims="1" /></a>Φανταζόμαστε επίσης, πως και τα δύο μεγάλα πολιτικά κόμματα, ο ΣΥΡΙΖΑ που κυβερνά και η Νέα Δημοκρατία που στελέχη της εμπλέκονται άμεσα σε αυτή την υπόθεση, θα προχωρήσουν στην κατάργηση του νόμου περί ευθύνης υπουργών, που παραγράφει διάφορα αδικήματα πρώην υπουργών. Σε καμία περίπτωση δε θα θέλαμε να σκεφτούμε, πως από δω και πέρα όλα τα σκάνδαλα που θα βλέπουμε, θα είναι η προσπάθεια της εκάστοτε κυβέρνησης, να ρεζιλέψει απλά την προηγούμενη για ψηφοθηρικούς καθαρά λόγους και χωρίς κανένα πραγματικό κόστος για τους εμπλεκόμενος.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

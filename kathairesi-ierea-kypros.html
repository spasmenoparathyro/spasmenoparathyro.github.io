<!DOCTYPE html>
<html>
    <head>
        <meta charset="UTF-8">
        <title>Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι</title>
        <meta name="viewport" content="width=device-width, initial-scale=1.0">
        <meta name="description" content="Χρειάστηκαν αρκετά χρόνια και ακόμα περισσότερη κατακραυγή, προκειμένου η Εκκλησία της Κύπρου να καθαιρέσει έναν ιερέα που καταδικάστηκε για σεξουαλική κακοποίηση ανηλίκου.">
        <link rel="canonical" href="https://spasmenoparathyro.me/kathairesi-ierea-kypros">
        <meta property="og:locale" content="el_GR">
        <meta property="og:type" content="article">
        <meta property="og:title" content="Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι">
        <meta property="og:description" content="Χρειάστηκαν αρκετά χρόνια και ακόμα περισσότερη κατακραυγή, προκειμένου η Εκκλησία της Κύπρου να καθαιρέσει έναν ιερέα που καταδικάστηκε για σεξουαλική κακοποίηση ανηλίκου.">
        <meta property="og:url" content="https://spasmenoparathyro.me/kathairesi-ierea-kypros">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-04-18T16:19:41+00:00">
        <meta property="article:modified_time" content="2018-04-18T16:19:41+00:00">
        <meta property="og:updated_time" content="2018-04-18T16:19:41+00:00">
        <meta property="og:image" content="https://spasmenoparathyro.me/imgs/44e946450528fc59675a572a60333dea.jpg">
        <meta property="og:image:secure_url" content="https://spasmenoparathyro.me/imgs/44e946450528fc59675a572a60333dea.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Χρειάστηκαν αρκετά χρόνια και ακόμα περισσότερη κατακραυγή, προκειμένου η Εκκλησία της Κύπρου να καθαιρέσει έναν ιερέα που καταδικάστηκε για σεξουαλική κακοποίηση ανηλίκου.">
        <meta name="twitter:title" content="Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι">
        <meta name="twitter:image" content="https://spasmenoparathyro.me/imgs/44e946450528fc59675a572a60333dea.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι">Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">18 Apr 2018, 16:19</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Η Εκκλησία της Κύπρου φαίνεται πως μόνο μετά από γενική κατακραυγή μπορεί να καθαιρέσει ιερέα που ασελγούσε σε ανήλικο κορίτσι</hi>
                <picture>
                    <source srcset="imgs/44e946450528fc59675a572a60333dea-640.webp" type="image/webp">
                    <source srcset="imgs/44e946450528fc59675a572a60333dea-640.jpg" type="image/jpeg"> 
                    <img src="imgs/44e946450528fc59675a572a60333dea-640.jpg">
                </picture>
                <h2 id="articleDescr">Χρειάστηκαν αρκετά χρόνια και ακόμα περισσότερη κατακραυγή, προκειμένου η Εκκλησία της Κύπρου να καθαιρέσει έναν ιερέα που καταδικάστηκε για σεξουαλική κακοποίηση ανηλίκου.</h2>
                <hr>
                <p>Χρειάστηκαν αρκετά χρόνια και ακόμα περισσότερη κατακραυγή, προκειμένου η Εκκλησία της Κύπρου να καθαιρέσει έναν ιερέα που καταδικάστηκε για σεξουαλική κακοποίηση ανηλίκου.<!--more--></p>
<p>Όπως <a href="https://www.thepressproject.gr/article/126927/Kathairethike-o-iereas-pou-kakopoiouse-epi-xronia-tin-Elena-Frantzi" target="_blank" rel="noopener">διαβάζουμε</a>, η Ιερά Σύνοδος έλαβε ομόφωνα την απόφαση για την καθαίρεσή του, ενώ στις αιτίες περιλαμβάνεται ο συγκυλισμός, όπως χαρακτηρίζει η εκκλησία την επαφή άνευ συνουσίας.</p>
<h2>Η ιστορία</h2>
<p>Η <a href="https://spasmenoparathyro.me/29xroni-elena-frantzi/" target="_blank" rel="noopener">ιστορία</a> αφορά έναν ιερέα που βίαζε την ανάδοχη κόρη του από την ηλικία των τεσσάρων της.<span id="more-1954"></span></p>
<p>Ο λόγος για την Έλενα Φραντζή, η οποία δόθηκε σε ανάδοχη οικογένεια καθώς η βιολογική της μητέρα αντιμετώπιζε προβλήματα με εξαρτήσεις. Ο θετός της πατέρας, ιερέας στο επάγγελμα, την κακοποιούσε σεξουαλικά ενώ σωματική κακοποίηση είχε υποστεί και από τη θετή της μητέρα.</p>
<p>Στην ηλικία των 10 χρόνων, η Έλενα είχε καταγγείλει την κακοποίησή της, ωστόσο κανένας δεν την πίστεψε και στη συνέχεια ο φάκελός της με κάποιο τρόπο <a href="http://politis.com.cy/article/i-istoria-tis-elenas-frantzi-pou-sigklonise-tin-kipro" target="_blank" rel="noopener">χάθηκε</a>. Όταν ενηλικιώθηκε, με τη βοήθεια φίλων και του ψυχολόγου της, αποφάσισε να μιλήσει για όσα πέρασε και να κινηθεί νομικά εναντίον του ιερέα.</p>
<p>Στο δικαστήριο ο ιερέας βρέθηκε ένοχος αλλά καταδικάστηκε μόνο σε δύο χρόνια φυλάκισης, ενώ στη φυλακή έμεινε για μόνο 18 μήνες. Σύμφωνα με την τότε <a href="http://www.reporter.com.cy/police/article/320322/i-apofasi-kolafos-kata-tis-leitoyrgy-tis-atychis-elenas-egglimatiki-adiaforia" target="_blank" rel="noopener">απόφαση</a> του Εφετείου:</p>
<p style="padding-left: 30px;"><em>Το Εφετείο δεν μπορεί να μην σχολιάσει αρνητικά τη μη δίωξη και της συζύγου του εφεσείοντος για τη συμπεριφορά της έναντι της παραπονούμενης. Ταυτόχρονα, και η συγκεκριμένη Λειτουργός του Γραφείου Ευημερίας που ήταν υπεύθυνη τότε για την παραπονούμενη φαίνεται να μην επιτέλεσε το καθήκον της ως έπρεπε. Σε αυτού του είδους τις υποθέσεις πρέπει η πολιτεία μέσω της Νομικής Υπηρεσίας να διώκει για τις ενέργειες ή τις παραλείψεις τους το σύνολο των ατόμων που επέδειξαν μια ποινικά κολάσιμη συμπεριφορά έναντι αθώων παιδιών ώστε και το Δικαστήριο να έχει ενώπιόν του την ολοκληρωμένη εικόνα για να επιτελέσει ορθά και δίκαια το ιδιαιτέρως δύσκολο στις περιπτώσεις αυτές έργο του.</em></p>
<p>Εντύπωση προκαλεί και η στάση της μικρής κοινότητας στην οποία λειτουργούσε ο συγκεκριμένος ιερέας, με πολλούς από τους κατοίκους να στρέφονται ενάντια στο θύμα και όχι στο θύτη. Η κοινωνία στο χωριό Εργάτες κοντά στη Λευκωσία, ήταν <a href="http://www.sigmalive.com/archive/simerini/news/local/394477" target="_blank" rel="noopener">ανάστατη</a> με την είδηση της σύλληψης του ιερέα, ενώ σύμφωνα με <a href="http://www.reporter.com.cy/police/article/320065/-tora-poy-chathike-brethikate-oloi-apo-15-chronon-zitoysame-boitheia" target="_blank" rel="noopener">μαρτυρία</a> φίλης της 29χρονης, στο δικαστήριο “της έριχναν τενεκεδάκια και την έβριζαν”.</p>
<p>Μετά την αποφυλάκιση του ιερέα, σειρά για να τον στηρίξει πήρε η Εκκλησία, η οποία έγραψε στα παλιότερα των υποδημάτων της την απόφαση των πολιτικών δικαστηρίων με την ανακριτική επιτροπή της Ιεράς Συνόδου της Εκκλησίας της Κύπρου να αποφαίνεται πως ο ιερέας είναι αθώος. Ακόμη στον ιερέα δόθηκε δωρεάν σπίτι δίπλα σε νηπιαγωγείο και δημοτικό σχολείο, ενώ πλέον ιερουργεί σε γυναικείο μοναστήρι. Στο παρακάτω βίντεο βλέπουμε τον ιερέα να απευθύνει λόγο μετά την αποφυλάκισή του, στο πλάι του Μητροπολίτη Ταμασσού και Ορεινής Ησαΐας.</p>
<h2>Οι αντιδράσεις</h2>
<p>Στις πρώτες αντιδράσεις στο άκουσμα της ιστορίας, καταγράφεται η απάντηση που έδωσε ο Αρχιεπίσκοπος Κύπρου σε δημοσιογράφο όταν ρωτήθηκε για το θέμα, <a href="https://spasmenoparathyro.me/arxiepiskopos-gia-29xroni/" target="_blank" rel="noopener">απάντησε</a>:</p>
<p style="padding-left: 30px;"><em>Φτάνει. Βαρέθηκα. Είμαι στην Ιορδανία και με ενοχλείτε. Έχω σημαντικά πράγματα να κάνω!</em></p>
<p>Τουλάχιστον ανησυχητική είχε χαρακτηριστεί και η <a href="https://spasmenoparathyro.me/ntoros-elena-frantzi/" target="_blank" rel="noopener">στάση</a> της προέδρου της Επιτροπής Ανθρωπίνων Δικαιωμάτων της κυπριακής Βουλής σε συνέντευξή της, η οποία <a href="http://dialogos.com.cy/blog/s-kiriakidou-ena-sta-pente-pedia-stin-kipro-ifistate-morfes-kakopiisis/" target="_blank" rel="noopener">ανέφερε</a> πως ο τρόπος με τον οποίο συζητείται τις τελευταίες ημέρες η υπόθεση που αφορά την Έλενα Φραντζή, είναι πιθανό να αποτρέψει ένα παιδί, θύμα κακοποίησης, από το να προβεί σε καταγγελία. Πρόσθεσε επίσης, πως η ανάδειξη των αδυναμιών του συστήματος και των υπηρεσιών, πιθανόν να οδηγήσει ένα παιδί να μην ξέρει πού να αποταθεί.</p>
<h2>Η κατακραυγή</h2>
<p>Η ιστορία της Έλενας Φραντζή, φαίνεται πως έπληξε ιδιαίτερα την εικόνα της κυπριακής Εκκλησίας, αφού σε <a href="https://spasmenoparathyro.me/dimoskopisi-ekklisia-kyprou/" target="_blank" rel="noopener">δημοσκόπηση</a> του IMR/Πανεπιστήμιο Λευκωσίας που είχε γίνει λίγες μέρες μετά την αυτοκτονία της κοπέλας, το 77% των Κυπρίων πίστευαν ότι ο θεσμός της Εκκλησίας έχει απολέσει κύρος, ενώ σε σύγκριση με βασικούς πολιτειακούς θεσμούς, το έργο της αξιολογείται ως το χειρότερο που επιτελείται.</p>
<p>Καταβαραθρωμένη εμφανιζόταν να είναι και η εμπιστοσύνη που απολαμβάνει η Εκκλησία από τους πολίτες, αφού περισσότεροι από τους μισούς δήλωσαν πως την εμπιστεύονται λίγο (26%) ή καθόλου (28%). Έξι στους δέκα Κύπριους, αξιολόγησαν λίγο ή καθόλου θετικά, το έργο της Εκκλησίας, ενώ 9 στους 10 πολίτες δήλωσαν πως όταν ένας ιερέας καταδικάζεται από τη Δικαιοσύνη, θα πρέπει να καθαιρείται, με το ποσοστό να ανεβαίνει ακόμα περισσότερο σε ηλικίες άνω των 45.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

<!DOCTYPE html>
<html>
    <head>
        <meta charset="UTF-8">
        <title>Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ</title>
        <meta name="viewport" content="width=device-width, initial-scale=1.0">
        <meta name="description" content="Το γλέντι θα πλαισιώσουν, βεβηλώσεις μνημείων, πυρπολήσεις κτιρίων και κυνήγι μεταναστών.">
        <link rel="canonical" href="https://spasmenoparathyro.me/weekend-at-nazies">
        <meta property="og:locale" content="el_GR">
        <meta property="og:type" content="article">
        <meta property="og:title" content="Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ">
        <meta property="og:description" content="Το γλέντι θα πλαισιώσουν, βεβηλώσεις μνημείων, πυρπολήσεις κτιρίων και κυνήγι μεταναστών.">
        <meta property="og:url" content="https://spasmenoparathyro.me/weekend-at-nazies">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-02-02T16:00:29+00:00">
        <meta property="article:modified_time" content="2018-02-02T16:00:29+00:00">
        <meta property="og:updated_time" content="2018-02-02T16:00:29+00:00">
        <meta property="og:image" content="https://spasmenoparathyro.me/imgs/24ad7ee65b1f2a6498fa338a8c6a5b6d.jpg">
        <meta property="og:image:secure_url" content="https://spasmenoparathyro.me/imgs/24ad7ee65b1f2a6498fa338a8c6a5b6d.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Το γλέντι θα πλαισιώσουν, βεβηλώσεις μνημείων, πυρπολήσεις κτιρίων και κυνήγι μεταναστών.">
        <meta name="twitter:title" content="Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ">
        <meta name="twitter:image" content="https://spasmenoparathyro.me/imgs/24ad7ee65b1f2a6498fa338a8c6a5b6d.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ">Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">02 Feb 2018, 16:00</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Τρελό weekend για όλους τους &#8220;δεν είμαι φασίστας αλλά&#8221;, οργανώνουν φασίστες, ΜΜΕ, παπάδες και ΜΚΟ</hi>
                <picture>
                    <source srcset="imgs/24ad7ee65b1f2a6498fa338a8c6a5b6d-640.webp" type="image/webp">
                    <source srcset="imgs/24ad7ee65b1f2a6498fa338a8c6a5b6d-640.jpg" type="image/jpeg"> 
                    <img src="imgs/24ad7ee65b1f2a6498fa338a8c6a5b6d-640.jpg">
                </picture>
                <h2 id="articleDescr">Το γλέντι θα πλαισιώσουν, βεβηλώσεις μνημείων, πυρπολήσεις κτιρίων και κυνήγι μεταναστών.</h2>
                <hr>
                <p>Ένα ξέφρενο Σαββατοκύριακο φαίνεται πως πλησιάζει, κατά το οποίο φασίστες και ΜΜΕ ανυπομονούν να κάνουν το κομμάτι τους.</p>
<p><!--more--></p>
<hr />
<p>Η αρχή θα γίνει το απόγευμα του Σαββάτου, με τη Χρησύ Αβγή να διοργανώνει πορεία για τα Ίμια. Μία πορεία που γίνεται κάθε χρόνο, συνήθως την 30η Ιανουαρίου, ημερομηνία που τυγχάνει να συμπίπτει και με τη στέψη του Χίτλερ σαν καγκελάριος της Γερμανίας. Εδώ και χρόνια το συγκεκριμένο μόρφωμα δεν έχει ξεκαθαρίσει αν εκείνη την ημέρα τιμά τους νεκρούς των Ιμίων ή τη στέψη του Αδόλφου, αλλά αυτό δε σταματά δεκάδες νεοναζί από την Ευρώπη, να δίνουν δυναμικό παρόν στις εκδηλώσεις της.</p>
<figure id="attachment_1554" style="width: 800px" class="wp-caption aligncenter"><a href="https://i1.wp.com/spasmenoparathyro.me/wp-content/uploads/2018/02/2018020220.jpg?ssl=1"><img class=" td-modal-image wp-image-1554 size-full" src="https://i1.wp.com/spasmenoparathyro.me/wp-content/uploads/2018/02/2018020220.jpg?resize=800%2C532&#038;ssl=1" alt="" width="800" height="532" srcset="https://i1.wp.com/spasmenoparathyro.me/wp-content/uploads/2018/02/2018020220.jpg?w=800&amp;ssl=1 800w, https://i1.wp.com/spasmenoparathyro.me/wp-content/uploads/2018/02/2018020220.jpg?resize=300%2C200&amp;ssl=1 300w, https://i1.wp.com/spasmenoparathyro.me/wp-content/uploads/2018/02/2018020220.jpg?resize=768%2C511&amp;ssl=1 768w" sizes="(max-width: 800px) 100vw, 800px" data-recalc-dims="1" /></a><figcaption class="wp-caption-text">Γερμανοί νεοναζί στο γερμανικό στρατιωτικό νεκροταφείο της Ακρόπολης, 30 Ιανουαρίου του 2016. Πηγή: booksjournal.gr</figcaption></figure>
<p>Φέτος η αντίστοιχη εκδήλωση της Χρησύς Αβγής, μετατοπίστηκε λίγο χρονικά και θα γίνει στις 3 Φεβρουαρίου. Ο λόγος, το συλλαλητήριο που θα γίνει την επόμενη ημέρα στην Αθήνα, ώστε οι διάφοροι τουρίστες νεοναζί που θα έρθουν από άλλες πόλεις ή άλλες χώρες, να συμμετάσχουν και αυτοί στο συλλαλητήριο, να αναμειχθούν στο μπούγιο και να συμμετάσχουν σε όποιες επιθέσεις έχουν σχεδιαστεί να γίνουν. Μάλιστα το συγκεκριμένο μόρφωμα, έχει συνδυάσει ακόμα και στις αφίσες του, την εκδήλωση του Σαββάτου, με το συλλαλητήριο της επόμενης μέρας.</p>
<p><a href="https://i2.wp.com/spasmenoparathyro.me/wp-content/uploads/2018/02/2018020221.jpg?ssl=1"><img class=" td-modal-image aligncenter wp-image-1555 size-full" src="https://i2.wp.com/spasmenoparathyro.me/wp-content/uploads/2018/02/2018020221.jpg?resize=1200%2C750&#038;ssl=1" alt="" width="1200" height="750" srcset="https://i2.wp.com/spasmenoparathyro.me/wp-content/uploads/2018/02/2018020221.jpg?w=1280&amp;ssl=1 1280w, https://i2.wp.com/spasmenoparathyro.me/wp-content/uploads/2018/02/2018020221.jpg?resize=300%2C188&amp;ssl=1 300w, https://i2.wp.com/spasmenoparathyro.me/wp-content/uploads/2018/02/2018020221.jpg?resize=768%2C480&amp;ssl=1 768w, https://i2.wp.com/spasmenoparathyro.me/wp-content/uploads/2018/02/2018020221.jpg?resize=1024%2C640&amp;ssl=1 1024w" sizes="(max-width: 1200px) 100vw, 1200px" data-recalc-dims="1" /></a>Και μετά, έρχεται το κυριακάτικο συλλαλητήριο. Ένα συλλαλητήριο στο οποίο απευθύνουν κάλεσμα, μητροπολίτες, ΜΜΕ, επιχειρηματίες, ΜΚΟ, το κόμμα της ΝΔ και η Χρησύ Αβγή. Τα πιο υγιή δηλαδή κομμάτια της κοινωνίας μας, που με τον έναν ή τον άλλο τρόπο έχουν συμμετάσχει ενεργά, στην εξαθλίωση του ελληνικού λαού.</p>
<p>Τώρα ξαφνικά, όλοι αυτοί γίνανε πατριώτες και υπερασπιστές του ελληνισμού και καλούνε την όποια μάζα συνεχίζει να τους πιστεύει, να τους ακολουθήσει σε μια νέα κολυμβήθρα ψήφων και επίδειξης δύναμης. Και δεν τους κατηγορούμε. Αυτή είναι η δουλειά τους, την κάνουν πολύ καλά και μπράβο τους γι&#8217; αυτό.</p>
<p>Στήσανε ωραία τα στρατιωτάκια τους. Τα ΜΜΕ ας πούμε, <a href="https://spasmenoparathyro.me/parapliroforisi-university/" target="_blank" rel="noopener">έστρωσαν</a> από χτες το έδαφος για το τι θα επακολουθήσει. Πήραν τη δημοσίευση ενός μέλους του Ρουβίκωνα και δημιούργησαν είδηση λέγοντας πως οι αναρχικοί απειλούν πως θα χυθεί αίμα στο συλλαλητήριο. Στην ουσία είπαν σε όλους τους φασίστες εκεί έξω &#8220;Παιδιά κάντε το κομμάτι σας. Κάψτε, χτυπήστε, σφάξτε. Εμείς είμαστε εδώ για να πούμε πως έγινε για το ποδόσφαιρο&#8221;.</p>
<p>Παπάδες, μητροπολίτες και Εκκλησία, πέσανε κι αυτοί στον αγώνα του ξεπλύματος του φασιστικού καλέσματος. Ένα συλλαλητήριο που το στηρίζει ο παπάς της ενορίας μας άλλωστε, δε μπορεί να είναι φασιστικό. Πάρτε μαζί σας και τα παιδιά σας στο συλλαλητήριο. Βάλτε τα πλάι σε μαχαιροβγάλτες και ποινικούς που εκείνη τη μέρα θα ψάχνονται για αίμα. Ο Θεός είναι μαζί μας.</p>
<p><a href="https://i2.wp.com/spasmenoparathyro.me/wp-content/uploads/2018/02/2018020210.png?ssl=1"><img class=" td-modal-image aligncenter wp-image-1561 size-full" src="https://i2.wp.com/spasmenoparathyro.me/wp-content/uploads/2018/02/2018020210.png?resize=1136%2C1054&#038;ssl=1" alt="" width="1136" height="1054" srcset="https://i2.wp.com/spasmenoparathyro.me/wp-content/uploads/2018/02/2018020210.png?w=1136&amp;ssl=1 1136w, https://i2.wp.com/spasmenoparathyro.me/wp-content/uploads/2018/02/2018020210.png?resize=300%2C278&amp;ssl=1 300w, https://i2.wp.com/spasmenoparathyro.me/wp-content/uploads/2018/02/2018020210.png?resize=768%2C713&amp;ssl=1 768w, https://i2.wp.com/spasmenoparathyro.me/wp-content/uploads/2018/02/2018020210.png?resize=1024%2C950&amp;ssl=1 1024w" sizes="(max-width: 1136px) 100vw, 1136px" data-recalc-dims="1" /></a></p>
<p>Επιχειρηματίες, μισθώνουν λεωφορεία, ανάλογα με το τι χάρες χρωστάνε σε ποιον πολιτικό, ενώ σε άλλες περιπτώσεις ανάλογα με το τι χάρες τους χρωστάει κάποιος πολιτικός. Οι αρχικές εκτιμήσεις κάνουν λόγο για 2000 λεωφορεία, ενώ η ΑΝΕΚ <a href="http://agonaskritis.gr/%CE%BC%CE%B5%CE%B3%CE%AC%CE%BB%CE%B7-%CE%B1%CE%BD%CE%B1%CE%BC%CE%AD%CE%BD%CE%B5%CF%84%CE%B1%CE%B9-%CE%B7-%CF%83%CF%85%CE%BC%CE%BC%CE%B5%CF%84%CE%BF%CF%87%CE%AE-%CF%84%CF%89%CE%BD-%CE%BA%CF%81%CE%B7/" target="_blank" rel="noopener">προσφέρει</a> εισιτήρια με 50% έκπτωση σε όποιον ταξιδέψει με πλοίο της για το συλλαλητήριο.</p>
<p>Αμερικανικές ΜΚΟ, οργανώνουν την ίδια τη διεξαγωγή του συλλαλητηρίου. Μία από αυτές, η Pan Macedonian Association USA, η οποία δεν ιδρύθηκε χτες, αλλά το μακρινό 1947, έχει πάρει και <a href="http://www.imerodromos.gr/idou-pii-diorganonoun-to-syllalitirio-ke-mia-kouventa-gia-ton-miki-ton-nikou-bogiopouloupanagioti-theodoropoulou/" target="_blank" rel="noopener">θέση</a> για κάποιους από τους πολέμους που έκαναν οι ΗΠΑ:</p>
<p style="padding-left: 30px;"><em>«Χαρακτηριστικές οι επίσημες διακηρύξεις που υιοθετήθηκαν στα ετήσια συνέδρια του 2004 («υποστηρίζουμε τις ένοπλες δυνάμεις της Αμερικής που βρίσκονται σε πολεμικά θέατρα στο εξωτερικό») και του 2005 («καταδικάζουμε την τρομοκρατία σε όλες τις μορφές της και υποστηρίζουμε τις προσπάθειες των Αμερικανών ανδρών-γυναικών των ενόπλων δυνάμεων οι οποίοι υπηρετούν στην πρώτη γραμμή διεθνώς»). Σε μια εποχή, θυμίζουμε, που οι αποκαλύψεις για τη φρίκη του Αμπού Γκράιμπ και των «αντιτρομοκρατικών» επιχειρήσεων του αμερικανικού στρατού ξεσήκωναν τη δημοκρατική κοινή γνώμη στο εσωτερικό των ίδιων των ΗΠΑ»</em></p>
<p><a href="https://i2.wp.com/spasmenoparathyro.me/wp-content/uploads/2018/02/2018020222.png?ssl=1"><img class=" td-modal-image aligncenter wp-image-1557 size-full" src="https://i2.wp.com/spasmenoparathyro.me/wp-content/uploads/2018/02/2018020222.png?resize=1200%2C589&#038;ssl=1" alt="" width="1200" height="589" srcset="https://i2.wp.com/spasmenoparathyro.me/wp-content/uploads/2018/02/2018020222.png?w=1360&amp;ssl=1 1360w, https://i2.wp.com/spasmenoparathyro.me/wp-content/uploads/2018/02/2018020222.png?resize=300%2C147&amp;ssl=1 300w, https://i2.wp.com/spasmenoparathyro.me/wp-content/uploads/2018/02/2018020222.png?resize=768%2C377&amp;ssl=1 768w, https://i2.wp.com/spasmenoparathyro.me/wp-content/uploads/2018/02/2018020222.png?resize=1024%2C503&amp;ssl=1 1024w" sizes="(max-width: 1200px) 100vw, 1200px" data-recalc-dims="1" /></a></p>
<p>Κάπου πρόλαβε να χωθεί και η ΝΔ, η οποία αρχικά καταδίκαζε τα συλλαλητήρια απ&#8217; όπου κι αν προέρχονται, αλλά όταν είδε τις ψήφους που μπορείς να δρέψεις από κάτι τόσο ανέξοδο, το θεώρησε καλή ευκαιρία.</p>
<p>Και μέσα σε όλο αυτό τον εσμό, φυσικά οι φασίστες. Χουντικοί, βασιλικοί, νεοναζί, ακροδεξιοί, μαχαιροβγάλτες, ποινικοί, φονιάδες. Άνθρωποι που πάντα εχθρός τους θα είναι ο αδύναμος. Οργάνωσαν ένα τρελό σαββατοκύριακο, με την ελπίδα να κυνηγήσουν, ψήφους, μετανάστες, καταλήψεις, αριστερούς, αναρχικούς, με την κάλυψη και το άλλοθι όλων όσων θα πάνε σε αυτό συγκεκριμένα το συλλαλητήριο, ενώ τις τελευταίες ώρες, παραστρατιωτικές οργανώσεις <a href="https://spasmenoparathyro.me/paramilitary-probably-not-fascists/" target="_blank" rel="noopener">ανακοίνωσαν</a> πως σε συννενόηση με τους διοργανωτές, θα αναλάβουν την περιφρούρηση του συλλαλητηρίου.</p>
<p>https://www.youtube.com/watch?v=KZW9YZYEhS0</p>
<p>Όλοι αυτοί μαζί, στην κυριολεξία ζητώντας να χυθεί αίμα. Αίμα που θα τους βολέψει όλους. Τους φασίστες για επίδειξη δύναμης, τα κόμματα για να μιλήσουν για την ανομία, τα ΜΜΕ για να πουλήσουν φόβο και την κυβέρνηση για να εντείνει την καταστολή.</p>
<p>Μορφώματα που πάντα πίνανε νερό στο όνομα του ΝΑΤΟ, πάνε να διαδηλώσουν υποτίθεται ενάντια στην απόφαση του ΝΑΤΟ για ένταξη της ΠΓΔΜ στο ΝΑΤΟ. Το Μακεδονικό θα επιλυθεί σύντομα και με το χειρότερο δυνατό τρόπο και για τους δύο. Δεν θα ξεχαστεί και θα επανέρχεται περιοδικά όποτε οι ΗΠΑ θέλουν να ασκήσουν πίεση στην κυβέρνηση του ενός ή του άλλου κράτους.</p>
<p>Επειδή το Μακεδονικό οδεύει προς “επίλυση” όλες οι πολιτικές δυνάμεις που μπορούν να αντλήσουν λίγο ακόμα μικροπολιτικό όφελος από αυτό το ζήτημα σπεύδουν να συμμετάσχουν σε μία τελευταία αρπαχτή, είτε από την μία είτε από την άλλη πλευρά. Για τα πρακτικά οι φασίστες φαίνεται πως θα έχουν μεγαλύτερο κέρδος από αυτό απ’ ότι οποιοσδήποτε άλλος.</p>
<p>Το Μακεδονικό προέκυψε και γιγαντώθηκε και πηγαίνει προς τα εκεί που πηγαίνει, γιατί εσύ αγαπητέ “μακεδονομάχε” όλη σου την ζωή ήσουν πιστό σκυλί του ΝΑΤΟ, των ΗΠΑ και της ΕΕ. Τώρα είναι αργά για δάκρυα και ακόμα και οι λεονταρισμοί που κάνεις μέσα σε πλατείες, αν βολεύουν κάποιον, αυτός είναι οι αρχιτέκτονες του προβλήματος. Αυτούς που επιδιώκουν το ανέβασμα των τόνων και την έξαρση του αλυτρωτισμού. Αυτούς που θέλουν να δουν τον φασισμό να ανεβαίνει, είτε ως φόβητρο είτε ως υπηρέτη των συμφερόντων τους.</p>
<p>Και είναι αυτοί που οργανώνουν ένα συλλαλητήριο, στο οποίο σκοπεύει να πάει μια μερίδα κόσμου που αγαπημένη του φράση είναι &#8220;δεν είμαι φασίστας αλλά&#8221;. Μπορεί να ακουστούν χίλιες δυο δικαιολογίες. &#8220;Εγώ πήγα γιατί είμαι πατριώτης&#8221;. &#8220;Εγώ πήγα για τη Μακεδονία&#8221;. &#8220;Εγώ δεν κατεβαίνω γι&#8217; αυτούς τους λόγους στο συλλαλητήριο&#8221;. &#8220;Εγώ δε συμφωνώ με αυτούς, αλλά πάω για την πατρίδα μας που ξεπουλιέται&#8221;.</p>
<p>Κακά τα ψέματα. Όσοι πάνε στο συλλαλητήριο δεν έχουν ιδιαίτερο πρόβλημα με το ξεπούλημα της πατρίδας. Όσοι πάνε στο συλλαλητήριο, δε βγήκαν συχνά τα τελευταία οχτώ χρόνια στους δρόμους για να διαμαρτυρηθούν για τα μνημόνια ή τις ιδιωτικοποιήσεις. Όσοι πάνε στο συλλαλητήριο, συνήθως δεν πήγαιναν στις πορείες, γιατί όπως λέγανε καπελώνονταν από κόμματα και συνδικάτα. Και όσοι θα πάνε στο συλλαλητήριο, ξέρουν ότι θα καπελωθούν από κόμματα και εγκληματικές συμμορίες, αλλά αρνούνται να το παραδεχθούν.</p>
<p>Μιλάμε για ένα κομμάτι κόσμου, που η μόνη φορά που αποφάσισαν να βγουν από το σπίτι τους, ήταν όταν τους κάλεσαν ΜΚΟ, ΜΜΕ και φασίστες.</p>
<p>Είναι λοιπόν όλος αυτός ο κόσμος φασίστες; Κατηγορηματικά ναι. Αν περπατάς με τους φασίστες, αν χαιρετάς με τους φασίστες και αν επιτίθεσαι μαζί με τους φασίστες, είσαι φασίστας. Δεν έχει αλλά. Νέτα σκέτα. Είσαι ένα σκουπίδι και στην απορία για το αν αξίζει να χαρίσουμε όλο αυτό τον κόσμο στη Χρησύ Αβγή, στο Φράγκο Φραγκούλη ή σε όποιον άλλο λιγουρεύεται ένα μακελειό ανάμεσα σε λαούς, η απάντηση είναι πάλι ναι. Γιατί αν δεν ήθελαν να χαριστούν στους φασίστες, θα κάναν ένα συλλαλητήριο για τη Μακεδονία, κάπου άλλου και κάποια άλλη στιγμή. Η Ελλάδα έχει 131,000 τετραγωνικά χιλιόμετρα και ο χρόνος 8760 ώρες. Όμως όχι, αυτοί επέλεξαν το συγκεκριμένο συλλαλητήριο της Κυριακής για να δείξουν τον πατριωτισμό τους.</p>
<p>Δεν χαρίζουμε εμείς στην Χρυσή Αβγή ή στον φασισμό γενικότερα αυτούς που τον τρέφουν. Αν είσαι διατεθειμένος να πας σε ένα συλλαλητήριο που το διοργανώνουν φασίστες, όπου ακούγονται φασιστικά συνθήματα και όπου βεβηλώνονται μνημεία του ολοκαυτώματος, δεν σε χαρίζουμε εμείς στους φασίστες. Αν είσαι διατεθειμένος να παρέχεις κάλυψη σε τάγματα εφόδου της Χρυσής Αβγής για να καίει κτήρια καταλήψεων, δεν σε χαρίζουμε εμείς στους φασίστες. Τους ίδιους τους ψηφοφόρους των διαφόρων φασιστικών κομμάτων και κυρίως της Χρυσής Αβγής δεν τους χαρίζουμε εμείς στους φασίστες. Όλοι αυτοί, χαρίζουν οι ίδιοι, τους εαυτούς τους στους φασίστες. Αλλά ακόμα και αν πούμε ότι αυτοί που συμμετείχαν στο συλλαλητήριο της Θεσσαλονίκης δεν ήξεραν που πήγαιναν και ποιος είναι ο διοργανωτής και οι ομιλητές, αυτή η δικαιολογία δεν υφίσταται για αυτό της Αθήνας.</p>
<p>Και εμείς αναρωτιόμαστε αν πρέπει αυτό τον κόσμο να τον χαρίσουμε. Το πιο ακίνδυνο και άχρηστο κομμάτι της κοινωνίας. Τον κατώτερο κοινό παρονομαστή του κοινωνικού συνόλου, που το πολιτικό του κριτήριο είναι νηπιακό, η γνώση του για την πραγματικότητα ανύπαρκτη, η θέλησή του για οποιαδήποτε αντίσταση σε αυτά που μας καταστρέφουν τη ζώη μηδενική και η δράση του ποτέ δε θα ξεπεράσει αυτή του like σε κάποια εικόνα στο facebook, ή τη συμμετοχή του σε ένα συλλαλητήριο στο οποίο θα τον πάνε δωρεάν και στα κανάλια θα τον κανακεύουν για τον πατριωτισμό του.</p>
<p>Οι καιροί είναι πολύ δύσκολοι για να αναρωτιόμαστε αν αξίζει να χαρίζουμε κόσμο που κατεβαίνει σε ένα συλλαλητήριο γιατί του το είπε ο Άγιος Παΐσιος.</p>
<p>Δεν θα σου πούμε λοιπόν να μην συλλαλήσεις, ή να μην διαδηλώσεις ή τέλος πάντων και να μην χτυπήσεις τον κώλο σου κάτω για το Μακεδονικό, κάνε ό,τι καταλαβαίνεις. Όταν όμως θα βγεις στους δρόμους αγκαλιά με φασίστες και χουντοβασιλικούς να βρίζεις τους κατοίκους μιας γειτονικής χώρας, δεν θα σε χαρίζουμε εμείς στους φασίστες.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

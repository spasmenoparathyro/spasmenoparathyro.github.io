<!DOCTYPE html>
<html>
    <head>
        <meta charset="UTF-8">
        <title>Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay</title>
        <meta name="viewport" content="width=device-width, initial-scale=1.0">
        <meta name="description" content="Η είδηση έτσι όπως μεταδόθηκε, έχει να κάνει με την Ευρωπαϊκή Ένωση, η οποία υποστηρίζεται πως έστησε ένα υπαίθριο γιουσουρούμ, όπου πουλάει βρέφη σε ομόφυλα ζευγάρια, προς 160.000 ευρώ το κεφάλι.">
        <link rel="canonical" href="https://spasmenoparathyro.me/merikes-xiliades-psagmenon-anagnoston-pisteuoun-oti-i-ee-diorganonei-pazari-opou-poulaei-brefi-se-gay">
        <meta property="og:locale" content="el_GR">
        <meta property="og:type" content="article">
        <meta property="og:title" content="Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay">
        <meta property="og:description" content="Η είδηση έτσι όπως μεταδόθηκε, έχει να κάνει με την Ευρωπαϊκή Ένωση, η οποία υποστηρίζεται πως έστησε ένα υπαίθριο γιουσουρούμ, όπου πουλάει βρέφη σε ομόφυλα ζευγάρια, προς 160.000 ευρώ το κεφάλι.">
        <meta property="og:url" content="https://spasmenoparathyro.me/merikes-xiliades-psagmenon-anagnoston-pisteuoun-oti-i-ee-diorganonei-pazari-opou-poulaei-brefi-se-gay">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-09-28T12:25:57+00:00">
        <meta property="article:modified_time" content="2018-09-28T12:25:57+00:00">
        <meta property="og:updated_time" content="2018-09-28T12:25:57+00:00">
        <meta property="og:image" content="https://spasmenoparathyro.me/imgs/2e8d19919ae6c9977829ed86feae3433.jpg">
        <meta property="og:image:secure_url" content="https://spasmenoparathyro.me/imgs/2e8d19919ae6c9977829ed86feae3433.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Η είδηση έτσι όπως μεταδόθηκε, έχει να κάνει με την Ευρωπαϊκή Ένωση, η οποία υποστηρίζεται πως έστησε ένα υπαίθριο γιουσουρούμ, όπου πουλάει βρέφη σε ομόφυλα ζευγάρια, προς 160.000 ευρώ το κεφάλι.">
        <meta name="twitter:title" content="Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay">
        <meta name="twitter:image" content="https://spasmenoparathyro.me/imgs/2e8d19919ae6c9977829ed86feae3433.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay">Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">28 Sep 2018, 12:25</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Μερικές χιλιάδες &#8220;ψαγμένων&#8221; αναγνωστών, πιστεύουν ότι η Ε.Ε. διοργανώνει παζάρι όπου πουλάει βρέφη σε gay</hi>
                <picture>
                    <source srcset="imgs/2e8d19919ae6c9977829ed86feae3433-640.webp" type="image/webp">
                    <source srcset="imgs/2e8d19919ae6c9977829ed86feae3433-640.jpg" type="image/jpeg"> 
                    <img src="imgs/2e8d19919ae6c9977829ed86feae3433-640.jpg">
                </picture>
                <h2 id="articleDescr">Η είδηση έτσι όπως μεταδόθηκε, έχει να κάνει με την Ευρωπαϊκή Ένωση, η οποία υποστηρίζεται πως έστησε ένα υπαίθριο γιουσουρούμ, όπου πουλάει βρέφη σε ομόφυλα ζευγάρια, προς 160.000 ευρώ το κεφάλι.</h2>
                <hr>
                <p>Μία είδηση διακινείται τις τελευταίες ώρες στην ψεκασμένη αλλά και πολύ ψαγμένη μεριά του ελληνικού ίντερνετ, η οποία πιστεύει για τον εαυτό της πως δε μπορεί να παραπλανηθεί από τα ΜΜΕ, γιατί αμφισβητεί τα πάντα.</p>
<p>Η είδηση στην πραγματικότητα αφορά τη διενέργεια ενός σεμιναρίου μιας ΜΚΟ στις Βρυξέλλες, με θέμα την υιοθεσία παιδιών από ομόφυλα ζευγάρια.</p>
<p>Η είδηση βέβαια, μεταδόθηκε λίγο&#8230; διαφορετικά.</p>
<p>Την είδηση την είδαμε, να μεταδίδεται στα γνωστά ΜΜΕ της ψεκασμένης πλευράς του διαδικτύου:</p>
<ul>
<li><a href="http://archive.is/iaU88" target="_blank" rel="noopener">tilestwra.com</a></li>
<li><a href="http://archive.is/ZXNFO" target="_blank" rel="noopener">pentapostagma.gr</a></li>
<li><a href="http://archive.is/EcoeS" target="_blank" rel="noopener">pronews.gr</a></li>
<li><a href="http://archive.is/nbwm4" target="_blank" rel="noopener">diaforetiko.gr</a></li>
</ul>
<p>Η συγκεκριμένη είδηση έφτασε στην Ελλάδα από ένα <a href="http://archive.is/Cyg5t" target="_blank" rel="noopener">blogspot.com site</a>, το οποίο την μετέφρασε από μία <a href="http://archive.is/aeav1" target="_blank" rel="noopener">ιταλική ιστοσελίδα</a>.</p>
<p>Η είδηση έτσι όπως παρουσιάζεται, αναφέρει:</p>
<p style="padding-left: 30px;"><em>Είναι αδιανόητο αλλά η ΕΕ επιτρέπει να διοργανώνονται «εμπορικές εκθέσεις» όπου γκέι ζευγάρια ανδρών έρχονται για να επιλέξουν το βρέφος που τους «ταιριάζει»</em></p>
<p style="padding-left: 30px;"><em>Για τέταρτη φορά το &#8220;Men having Babies&#8221; άνοιξε τις πύλες του στις Βρυξέλλες, παρά τους εθνικούς και διεθνείς νόμους. Πλούσιοι πελάτες ενημερώνονται για το «εμπόρευμα».</em></p>
<p style="padding-left: 30px;"><em>Πακέτα all-inclusive πωλούνται στα 160.000 δολάρια. Με ποιο θάρρος η Ευρώπη εξακολουθεί να μιλά για «δικαιώματα»;</em></p>
<p style="padding-left: 30px;"><em>Όπως αναφέρει το redskywarning από τις 22 έως τις 23 Σεπτεμβρίου διοργανώθηκε για τέταρτη συνεχή χρονιά στις Βρυξέλλες, στην καρδιά της Ευρωπαϊκής Ένωσης, η έκθεση &#8220;Men having Babies&#8221;, αφιερωμένο στα γκέι ζευγάρια που θέλουν να αγοράσουν ένα μωρό με παρένθετη μητέρα.</em></p>
<p style="padding-left: 30px;"><em>ΚΑΤΑΛΟΓΟΙ. Μέσα από τα δωμάτια του πολυτελούς ξενοδοχείου Hilton, πλήθος διακεκριμένων ανδρών ξεφυλλίζουν πολυτελείς καταλόγους σε ιλουστρασιόν χαρτί κοιτώντας φωτογραφίες γυναικών που θα γεννήσουν παιδιά, τα «δικά τους» παιδιά και θα υπογράψουν ειδικές συμβάσεις που θα τις υποχρεώνουν να εγκαταλείψουν τα βρέφη που θα φέρουν στη μήτρα τους για εννέα μήνες.</em></p>
<p style="padding-left: 30px;"><em>ΕΓΓΥΗΣΗ ΕΠΙΣΤΡΟΦΗΣ ΧΡΗΜΑΤΩΝ. Ομοφυλόφιλα ζευγάρια ερευνούν τις δίκαιες προσφορές «επιστροφής χρημάτων» για την προμήθεια μωρών που έχουν διαφορετικές τιμές, ανάλογα με την «ποιότητα». Οι τιμές κυμαίνονται από το ελάχιστο των 95 χιλιάδων δολαρίων έως το μέγιστο των 160 χιλιάδων. Μπορούν να μάθουν για πλήρη πακέτα με όλες τις υπηρεσίες: ψυχολογική υποστήριξη, νομική βοήθεια, παροχή ωαρίων, ακόμη και σπέρματος (αν απαιτείται), για την προμήθεια παρένθετης μητέρας, αεροπορικά εισιτήρια και ξενοδοχεία στις χώρες που θα γίνει η γέννηση, και ούτω καθεξής.</em></p>
<p style="padding-left: 30px;"><em>ΠΩΛΗΣΗ ΠΑΙΔΙΩΝ. Η αγορά και πώληση παιδιών πραγματοποιείται υπό το φως του ήλιου, με κοστούμι και γραβάτα, πορτοφόλι στο χέρι, παρά τους τοπικούς νόμους και τις διεθνείς συμβάσεις. Στην πραγματικότητα, το 2015, το Ευρωπαϊκό Κοινοβούλιο δεν καταδίκασε τη μίσθωση μήτρας ως μορφή εκμετάλλευσης των γυναικών; Γιατί λοιπόν κανένας ευρωβουλευτής δεν σηκώνεται να πάει να ελέγξει τι συμβαίνει λίγα χιλιόμετρα μακριά;</em></p>
<p style="padding-left: 30px;"><em>ΓΙΟΙ ΧΩΡΙΣ ΜΗΤΕΡΑ. Το 2015, η Επιτροπή Θεσμικών Υποθέσεων της Βελγικής Γερουσίας ψήφισε ομόφωνα κατά της &#8220;κυοφορίας για τους άλλους&#8221;; Γιατί λοιπόν κανένας γερουσιαστής δεν διαμαρτύρεται για μια έκθεση που πραγματοποιείται για τέταρτη συνεχή χρονιά; Και το 1989, το Βέλγιο δεν υπέγραψε τη Διεθνή Σύμβαση για τα Δικαιώματα του Παιδιού, σύμφωνα με την οποία «κάθε παιδί έχει το δικαίωμα να γνωρίζει τους γονείς του και να ανατρέφεται από αυτούς»; Γιατί λοιπόν η κυβέρνηση δεν αντιτίθεται στη δημοσιοποίηση μιας πρακτικής που πωλεί παιδιά χωρίς μητέρα;</em></p>
<p style="padding-left: 30px;"><em>ΚΑΙ Ο ΝΟΜΟΣ; Και η ίδια η Σύμβαση δεν ορίζει ότι τα συμβαλλόμενα κράτη &#8220;λαμβάνουν όλα τα κατάλληλα μέτρα σε εθνικό, διμερές και πολυμερές επίπεδο για να εμποδίσουν την απαγωγή, την πώληση ή τη διακίνηση παιδιών για οποιονδήποτε σκοπό και υπό οποιαδήποτε μορφή&#8221;; Τι κάνετε όμως στο ξενοδοχείο Hilton εάν δεν πουλάτε παιδιά στον πλειοδότη;</em></p>
<p style="padding-left: 30px;"><em>Η ΕΕ ΔΕΝ ΕΧΕΙ ΠΙΑ ΠΡΟΣΩΠΟ. Αν για τέταρτη συνεχή χρονιά οι “Men Having Babies” μπαίνουν στον κόπο να συγκεντρώσουν τους καλύτερους εμπειρογνώμονες στον κλάδο και να τους φέρουν στο Βέλγιο, αυτό σημαίνει ότι η επιχείρηση πάει καλά. Αυτό σημαίνει ότι οι άνθρωποι αγοράζουν. Ακόμη και φέτος, παρά τη διαμαρτυρία κάποιων γενναίων, η έκθεση άνοιξε τις πύλες της. Ανοίξαμε και σας περιμένουμε λοιπόν. Αλλά η Ευρωπαϊκή Ένωση δεν μιλά πλέον για δικαιώματα. Έχασε το πρόσωπό της.</em></p>
<p>Η είδηση είχε σαν αφορμή, συνέδριο που οργανώνει η υπαρκτή ΜΚΟ <a href="http://menhavingbabies.org" target="_blank" rel="noopener">Men Having Babies</a>, στις Βρυξέλλες. Μάλιστα το πρόγραμμα του συνεδρίου μπορείτε να το βρείτε <a href="http://menhavingbabies.org/surrogacy-seminars/brussels/" target="_blank" rel="noopener">ακόμα online</a>, χωρίς βέβαια να αναφέρει πως οι προσκεκλημένοι θα έχουν την ευκαιρία να αγοράσουν το δικό τους μωρό ή να νοικιάσουν τη δικιά τους μήτρα. Ακόμα χειρότερα, το συγκεκριμένο συνέδριο δε φαίνεται να έχει καμία σχέση με την Ευρωπαϊκή Ένωση, εκτός από το ότι γίνεται στην πόλη των Βρυξελλών. Πόλη που όλοι άλλωστε ξέρουμε ότι το μόνο που έχει είναι κτίρια της Ευρωπαϊκής Ένωσης. Στα σχόλια μάλιστα στις ιστοσελίδες και στο facebook, δεκάδες αναγνώστες υποστηρίζουν πως &#8220;αυτό είναι το πραγματικό πρόσωπο της Ευρωπαϊκής Ένωσης&#8221;.</p>
<p>Και από εκεί και πέρα ξεκινά το πρόβλημα με τη συγκεκριμένη είδηση, η οποία αναφέρει &#8220;πως η αγορά και η πώληση παιδιών πραγματοποιείται υπό το φως του ήλιου&#8221;.</p>
<p>Πώς μπορείς να πείσεις κάποιον που πραγματικά θέλει να πιστέψει πως οι ομοφυλόφιλοι αγοράζουν και πουλάνε παιδιά για πλάκα, πως η είδηση που διάβασε δεν έχει καμία βάση; Πώς να πείσεις κάποιον πως η είδηση που μόλις του χάιδεψε τα ομοφοβικά του αυτιά, δεν έχει καμία απόδειξη; Και πώς να πείσεις κάποιον που &#8220;θέλει αποδείξεις για τα πάντα&#8221;, όταν δε μπορεί να καταλάβει, πως τις αποδείξεις πρέπει να τις φέρνει αυτός που κάνει κάποιον ισχυρισμό; Γιατί τα άρθρα που κατάπιε αμάσητα το &#8220;ψαγμένο&#8221; αναγνωστικό κοινό των παραπάνω σελίδων, δεν προσφέρουν καμία απόδειξη, πέρα από μια φωτογραφία και ένα ψέμα όσον αφορά την ανάμειξη της Ευρωπαϊκής Ένωσης στο συγκεκριμένο συνέδριο. Ο μόνος τρόπος να καταρρίψεις αυτή την είδηση, θα ήταν να βάλεις σε όλα τα δωμάτια του ξενοδοχείου όπου φιλοξενούνταν το συνέδριο κάμερες, για να δείξεις ότι πουθενά δεν έγινε αγοραπωλησία βρεφών.</p>
<p>Αλλά και πάλι μάλλον θα υποστήριζαν πως η αγοραπωλησία έγινε στα γκαράζ του ξενοδοχείου που δεν είχε κάμερες. Γιατί στον ομοφοβικό ακούγεται ωραία το &#8220;ομοφυλόφιλοι πουλάνε και αγοράζουν βρέφη σαν καρπούζια&#8221;.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

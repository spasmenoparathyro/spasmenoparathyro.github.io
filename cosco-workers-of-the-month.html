<!DOCTYPE html>
<html>
    <head>
        <meta charset="UTF-8">
        <title>&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου</title>
        <meta name="viewport" content="width=device-width, initial-scale=1.0">
        <meta name="description" content="Ο κάθε επιχειρηματίας, εφοπλιστής και βιομήχανος εκεί έξω, έχει από ένα ΜΜΕ, διασφαλίζοντας έτσι τον πλουραλισμό και την πολυφωνία στην ενημέρωση, δίνοντας βήμα σε όλες τις απόψεις που στηρίζουν την τσέπη του.">
        <link rel="canonical" href="https://spasmenoparathyro.me/cosco-workers-of-the-month">
        <meta property="og:locale" content="el_GR">
        <meta property="og:type" content="article">
        <meta property="og:title" content="&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου">
        <meta property="og:description" content="Ο κάθε επιχειρηματίας, εφοπλιστής και βιομήχανος εκεί έξω, έχει από ένα ΜΜΕ, διασφαλίζοντας έτσι τον πλουραλισμό και την πολυφωνία στην ενημέρωση, δίνοντας βήμα σε όλες τις απόψεις που στηρίζουν την τσέπη του.">
        <meta property="og:url" content="https://spasmenoparathyro.me/cosco-workers-of-the-month">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-06-06T11:15:06+00:00">
        <meta property="article:modified_time" content="2018-06-06T11:15:06+00:00">
        <meta property="og:updated_time" content="2018-06-06T11:15:06+00:00">
        <meta property="og:image" content="https://spasmenoparathyro.me/imgs/93739d4568f52e38588875a3ee90ba69.jpg">
        <meta property="og:image:secure_url" content="https://spasmenoparathyro.me/imgs/93739d4568f52e38588875a3ee90ba69.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Ο κάθε επιχειρηματίας, εφοπλιστής και βιομήχανος εκεί έξω, έχει από ένα ΜΜΕ, διασφαλίζοντας έτσι τον πλουραλισμό και την πολυφωνία στην ενημέρωση, δίνοντας βήμα σε όλες τις απόψεις που στηρίζουν την τσέπη του.">
        <meta name="twitter:title" content="&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου">
        <meta name="twitter:image" content="https://spasmenoparathyro.me/imgs/93739d4568f52e38588875a3ee90ba69.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου">&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">06 Jun 2018, 11:15</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">&#8220;Αγανακτισμένοι εργαζόμενοι&#8221; διαμαρτύρονται που δεν τους αφήνουν να κάνουν τον Πειραιά, το πρώτο λιμάνι της Μεσογείου</hi>
                <picture>
                    <source srcset="imgs/93739d4568f52e38588875a3ee90ba69-640.webp" type="image/webp">
                    <source srcset="imgs/93739d4568f52e38588875a3ee90ba69-640.jpg" type="image/jpeg"> 
                    <img src="imgs/93739d4568f52e38588875a3ee90ba69-640.jpg">
                </picture>
                <h2 id="articleDescr">Ο κάθε επιχειρηματίας, εφοπλιστής και βιομήχανος εκεί έξω, έχει από ένα ΜΜΕ, διασφαλίζοντας έτσι τον πλουραλισμό και την πολυφωνία στην ενημέρωση, δίνοντας βήμα σε όλες τις απόψεις που στηρίζουν την τσέπη του.</h2>
                <hr>
                <p>Ο κάθε επιχειρηματίας, εφοπλιστής και βιομήχανος εκεί έξω, έχει από ένα ΜΜΕ, διασφαλίζοντας έτσι τον πλουραλισμό και την πολυφωνία στην ενημέρωση, δίνοντας βήμα σε όλες τις απόψεις που στηρίζουν την τσέπη του.<!--more--></p>
<p>Κάπως έτσι έφτασε τελικά και η απεργία στο λιμάνι του Πειραιά σε μεγάλες ιστοσελίδες. Όχι όμως για να καλύψουν την απεργία ή να ενημερώσουν για τα αιτήματα των απεργών.</p>
<p>Επίκεντρο του ενδιαφέροντός τους, αποτέλεσε μια επιστολή, που έστειλαν &#8220;εργαζόμενοι&#8221; στο λιμάνι του Πειραιά σε διάφορους ιθύνοντες, ανάμεσά τους:</p>
<ul>
<li>τον Πρωθυπουργό</li>
<li>τον υπουργό Ναυτιλίας</li>
<li>τον υπουργό Προστασίας του Πολίτη</li>
<li>τον υπουργό Δικαιοσύνης</li>
<li>τον εισαγγελέα του Αρείου Πάγου</li>
<li>τον εισαγγελέα Πρωτοδικών Πειραιά</li>
<li>τον αρχηγού Λιμενικού Σώματος</li>
<li>την Αστυνομική Διεύθυνση Πειραιά</li>
<li>το Κεντρικό Λιμεναρχείο Πειραιά</li>
</ul>
<p>Μία επιστολή, που πολύ γρήγορα αναμεταδόθηκε σε όλες τις ιστοσελίδες, πιο γρήγορα και από διαφήμιση τράπεζας.</p>
<p>Στην επιστολή αυτή, &#8220;αγανακτισμένοι εργαζόμενοι&#8221; διαμαρτύρονται για την παρεμπόδιση της προσπάθειας που κάνουν, ώστε να γίνει ο Πειραιάς το πρώτο λιμάνι της Μεσογείου. Όπως καταγγέλουν, οι απεργοί δυναμιτίζουν αυτή τους την προσπάθεια, <a href="https://spasmenoparathyro.me/cosco-strike/" target="_blank" rel="noopener">διεκδικώντας</a> ας πούμε να δουλεύουν 8ωρο χωρίς να παθαίνουν μόνιμες βλάβες από τραυματισμούς.</p>
<p>Μάλιστα καλούν το κράτος να επέμβει ώστε να σταματήσουν οι απεργοί να τους χλευάζουν, επισημαίνοντας πως το Δημόσιο έχει εισπράξει από τη δραστηριότητα στο λιμάνι, έσοδα &#8220;άνω του 1 δις Ευρώ εξαιρουμένων των επενδύσεων&#8221;.</p>
<p>Συγκεκριμένα, η επιστολή <a href="http://www.iefimerida.gr/news/421540/propilakismoys-kataggelloyn-ergazomenoi-sto-limani-toy-peiraia" target="_blank" rel="noopener">αναφέρει</a>:</p>
<p style="padding-left: 30px;"><em>Τονίζουμε σε κάθε κατεύθυνση ότι η απεργία είναι έσχατο μέσο για την διεκδίκηση νόμιμων όμως αιτημάτων, δεν είναι παιχνίδι στα χέρια κανενός και μάλιστα στα χέρια ανεύθυνων ανθρώπων που δεν σκέπτονται ούτε το μεροκάματο των οικογενειών των εργαζομένων, ούτε τις απώλειες πολλών άλλων επαγγελμάτων που στηρίζονται στη λειτουργία του λιμανιού, ούτε και των εταιρειών εργοδοτών τους. Όλα αυτά τα χρόνια κάναμε μια τεράστια προσπάθεια όλοι μαζί για να καταστήσουμε τον Πειραιά το πρώτο λιμάνι της Μεσογείου. Δυστυχώς, όμως, αυτή η προσπάθειά μας δυναμιτίζεται από μερικές δεκάδες ανθρώπων που μπροστά στο προσωπικό τους συμφέρον και επιδιώξεις δεν υπολογίζουν τίποτε άλλο» υπογραμμίζουν στην επιστολή τους.</em></p>
<p style="padding-left: 30px;"><em>Στην 3ήμερη απεργία τα όργανα της Πολιτείας έδειξαν παντελή αδιαφορία για την τήρηση της νομιμότητας (ανοιχτοί δημόσιοι δρόμοι), και κυρίως για την προστασία στο δικαίωμα της εργασίας. Όμως, αυτή τη φορά η Πολιτεία έχει υποχρέωση να παρέμβει ώστε να διασφαλίσει την ομαλή ροή των 3,700 εργαζομένων και συναλλασσόμενων που θέλουν να εργαστούν, διαφορετικά καταλύεται η έννοια του ευνομούμενου κράτους. Θεωρούμε ότι θα πρυτανεύσουν η λογική και η νομιμότητα προς όφελος όλων και κυρίως του Ελληνικού Δημοσίου που μέχρι σήμερα από τη δραστηριότητα στο λιμάνι (είτε άμεσα, είτε έμμεσα) έχει εισπράξει άνω του 1 δις Ευρώ εξαιρουμένων των επενδύσεων</em></p>
<p>Την επιστολή υποστηρίζουν πως υπογράφουν οι εργαζόμενοι 5 εταιρειών και συνδέσμων εταιρειών, τονίζοντας πως το προσωπικό συμφέρον είναι αυτό που οδήγησε στην απεργία των εργαζομένων. Δήλωση τουλάχιστον περίεργη, αν σκεφτεί κανείς πως ένα από τα αιτήματα των απεργών είναι η υπογραφή Συλλογικής Σύμβασης Εργασίας, μία σύμβαση δηλαδή που έχει μέσα της τη λέξη &#8220;Συλλογική&#8221;, αφορά όλους τους εργαζόμενους Συλλογικά και δεν καταλαβαίνουμε πώς θα μπορούσε να εξυπηρετήσει κάποιον σε προσωπικό επίπεδο. Για την ακρίβεια, αφορά ακόμα και αυτούς τους ίδιους τους &#8220;αγανακτισμένους εργαζόμενους&#8221;, αφού θα ισχύσει και γι&#8217; αυτούς, αν είναι υπαρκτά πρόσωπα και εργάζονται πράγματι στην ίδια εταιρεία με τους απεργούς.</p>
<p>Επισημαίνεται πως η απόφαση για απεργία, πάρθηκε μετά από Γενική Συνέλευση των εργαζομένων, όπου στηρίχτηκε <a href="https://www.902.gr/eidisi/ergatiki-taxi/160351/paranomi-krithike-i-ayriani-apergia-24ori-apergia-kiryxe-ergatiko-kentro" target="_blank" rel="noopener">ομόφωνα</a>.</p>
<p>Στην επιστολή, δε διευκρινίζεται αν ανάμεσα στους υπογράφοντες περιλαμβάνονται και οι χρυσαυγίτες που επιχείρησαν να πιάσουν δουλειά στη θέση των απεργών πριν μερικές, όταν μία από τις εταιρείες <a href="https://www.902.gr/eidisi/ergatiki-taxi/159904/neo-orgio-tromokratias-apo-tin-ergodosia-tis-cosco-katethese-agogi" target="_blank" rel="noopener">επιχείρησε</a> να τους μεταφέρει στο χώρο εργασίας με τουριστικό πλοίο.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

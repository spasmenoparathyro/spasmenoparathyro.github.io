<!DOCTYPE html>
<html>
    <head>
        <meta charset="UTF-8">
        <title>Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους</title>
        <meta name="viewport" content="width=device-width, initial-scale=1.0">
        <meta name="description" content="Υπάρχουν πολλοί παράγοντες οι οποίοι φαίνεται πως συμβάλλουν σε αυτό το φαινόμενο. Κάποιοι από αυτούς είναι πως οι υποψήφιοι για τις θέσεις, δεν έχουν εμπειρία, είναι αμόρφωτοι, ζητάνε συνεχώς λεφτά και δεν είναι τόσο καλοί στο να γλείφουν μπότες.">
        <link rel="canonical" href="https://spasmenoparathyro.me/tragic-ergodotes">
        <meta property="og:locale" content="el_GR">
        <meta property="og:type" content="article">
        <meta property="og:title" content="Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους">
        <meta property="og:description" content="Υπάρχουν πολλοί παράγοντες οι οποίοι φαίνεται πως συμβάλλουν σε αυτό το φαινόμενο. Κάποιοι από αυτούς είναι πως οι υποψήφιοι για τις θέσεις, δεν έχουν εμπειρία, είναι αμόρφωτοι, ζητάνε συνεχώς λεφτά και δεν είναι τόσο καλοί στο να γλείφουν μπότες.">
        <meta property="og:url" content="https://spasmenoparathyro.me/tragic-ergodotes">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-11T13:27:35+00:00">
        <meta property="article:modified_time" content="2018-07-11T13:27:35+00:00">
        <meta property="og:updated_time" content="2018-07-11T13:27:35+00:00">
        <meta property="og:image" content="https://spasmenoparathyro.me/imgs/290a3947ca2296fd23729f8ce215b075.jpg">
        <meta property="og:image:secure_url" content="https://spasmenoparathyro.me/imgs/290a3947ca2296fd23729f8ce215b075.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Υπάρχουν πολλοί παράγοντες οι οποίοι φαίνεται πως συμβάλλουν σε αυτό το φαινόμενο. Κάποιοι από αυτούς είναι πως οι υποψήφιοι για τις θέσεις, δεν έχουν εμπειρία, είναι αμόρφωτοι, ζητάνε συνεχώς λεφτά και δεν είναι τόσο καλοί στο να γλείφουν μπότες.">
        <meta name="twitter:title" content="Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους">
        <meta name="twitter:image" content="https://spasmenoparathyro.me/imgs/290a3947ca2296fd23729f8ce215b075.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους">Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">11 Jul 2018, 13:27</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Τραγικό: 6 στους 10 εργοδότες, αδυνατούν να βρουν πειθήνιους δούλους για τις επιχειρήσεις τους</hi>
                <picture>
                    <source srcset="imgs/290a3947ca2296fd23729f8ce215b075-640.webp" type="image/webp">
                    <source srcset="imgs/290a3947ca2296fd23729f8ce215b075-640.jpg" type="image/jpeg"> 
                    <img src="imgs/290a3947ca2296fd23729f8ce215b075-640.jpg">
                </picture>
                <h2 id="articleDescr">Υπάρχουν πολλοί παράγοντες οι οποίοι φαίνεται πως συμβάλλουν σε αυτό το φαινόμενο. Κάποιοι από αυτούς είναι πως οι υποψήφιοι για τις θέσεις, δεν έχουν εμπειρία, είναι αμόρφωτοι, ζητάνε συνεχώς λεφτά και δεν είναι τόσο καλοί στο να γλείφουν μπότες.</h2>
                <hr>
                <p>Την τραγική κατάσταση στην οποία έχει περιέλθει η ανάπτυξη στην Ελλάδα αποτυπώνει έρευνα μιας εταιρείας που λέγεται Manpower Group, με αντικείμενο την εργασία στην Ελλάδα.<!--more--></p>
<p>Σύμφωνα με <a href="http://www.iefimerida.gr/news/429712/ereyna-6-stoys-10-ergodotes-stin-ellada-dyskoleyontai-na-kalypsoyn-theseis-ergasias-den">αυτήν</a>, έξι στους δέκα εργοδότες στην Ελλάδα αδυνατούν να βρουν υπαλλήλους για τις επιχειρήσεις τους, με το ποσοστό αυτό να αποτελεί το υψηλότερο που καταγράφεται στην Ελλάδα τα τελευταία 10 χρόνια, ενώ βρίσκεται 16 μονάδες πάνω από τον παγκόσμιο μέσο όρο, που είναι το 45%.</p>
<p>Σύμφωνα με την συγκεκριμένη έρευνα, υπάρχουν πολλοί παράγοντες οι οποίοι συμβάλλουν σε αυτό το φαινόμενο. Κάποιοι από αυτούς είναι πως οι υποψήφιοι για τις θέσεις, δεν έχουν εμπειρία, είναι αμόρφωτοι, ζητάνε συνεχώς λεφτά και δεν είναι τόσο καλοί στο να γλείφουν μπότες.</p>
<p>Η έρευνα φυσικά δεν είναι διατυπωμένη έτσι. Όπως αναφέρεται, ένα από τα αίτια για τις δυσκολίες που αντιμετωπίζουν οι εργοδότες στο να βρουν νέους εργαζόμενους, είναι η έλλειψη απαιτούμενης εμπειρίας που μπορεί να έχει ένας νέος εργαζόμενος, με τις περιπτώσεις αυτές να φτάνουν το 27% των συνολικών. Κατά 25%, το πρόβλημα εστιάζεται στην έλλειψη τεχνικών δεξιοτήτων από την πλευρά των υποψηφίων εργαζόμενων, κατά ένα 12% στο ότι οι υποψήφιοι εργαζόμενοι ελπίζουν σε μεγαλύτερη αμοιβή από την προσφερόμενη, ενώ στο 7% των περιπτώσεων, αιτία είναι η έλλειψη προσωπικών δεξιοτήτων.</p>
<p>Εντύπωση προκαλεί πως στο ερώτημα της έρευνας για τους λόγους για τους οποίους οι εργοδότες δυσκολεύονται να βρουν εργαζόμενους, μία από τις απαντήσεις είναι και το ότι οι εργοδότες δεν βρίσκουν διαθέσιμους υποψήφιους εργαζόμενους. Αίτιο το οποίο αποτελεί το 17% των περιπτώσεων και το οποίο θα μπορούσε να συνοψιστεί στη φράση &#8220;οι εργοδότες δεν βρίσκουν εργαζόμενους γιατί οι εργοδότες δεν βρίσκουν εργαζόμενους&#8221;&#8230;</p>
<p>Το πρόβλημα φαίνεται πως δεν είναι ελληνικό, αφού σε παγκόσμιο επίπεδο, το 45% των εργοδοτών αντιμετωπίζουν δυσκολία στην εύρεση εργαζομένων με τα απαιτούμενα προσόντα. Ποσοστό αυξημένο κατά 5 ποσοστιαίες μονάδες συγκριτικά με το 2016 και το μεγαλύτερο που έχει καταγραφεί παγκοσμίως από το 2007.</p>
<p>Όπως ήταν φυσικό διάφορες στρατηγικές έχουν οργανωθεί προκειμένου να αντιμετωπίσουν το συγκεκριμένο πρόβλημα των εργοδοτών που δεν βρίσκουν πειθήνιους δούλους για να στελεχώσουν τις επιχειρήσεις τους.</p>
<p>Αντίθετα από αυτό που θα περίμενε κανείς, κομμάτι αυτών των στρατηγικών δεν είναι η αύξηση των μισθών, ούτε η χαλάρωση στις απαιτήσεις των προσωπικών δεξιοτήτων, αλλά η παροχή επιπρόσθετης εκπαίδευσης και ανάπτυξης στο υπάρχον προσωπικό.</p>
<p>Στην έρευνα συμμετείχαν 40.000 εργοδότες από 43 χώρες.</p>
<p>Ελπίζουμε μία μέρα όλοι οι 22χρονοι εκεί έξω, να αποφοιτούν έχοντας πίσω τους μία δεκαετή πείρα πάνω στο αντικείμενό τους, να είναι πρόθυμοι να δουλέψουν απλά και μόνο για την εμπειρία και να μάθουν επιτέλους να δείχνουν το σεβασμό και την ευγνωμοσύνη προς τον άνθρωπο της πραγματικής οικονομίας που τους δίνει ένα πιάτο φαΐ να φάνε. Να σταματήσουν τέλος πάντων να είναι τεμπέληδες και ακόμα κυριότερα, να σταματήσουν να αντιμετωπίζουν τους εργοδότες σαν κάποιου είδους ταξικό εχθρό ο οποίος τους εκμεταλλεύεται.</p>
<p>Σημαντικό κρίνεται επίσης, να σταματήσουν τέτοιες έρευνες να αντιμετωπίζονται με χλέυη από την κοινή γνώμη, αφού απ&#8217; ότι φαίνεται, είναι πολύ σοβαρές και μπορούν να εντοπίσουν τη ρίζα πολλών προβλημάτων.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

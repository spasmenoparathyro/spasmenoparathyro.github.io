<!DOCTYPE html>
<html>
    <head>
        <meta charset="UTF-8">
        <title>Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους</title>
        <meta name="viewport" content="width=device-width, initial-scale=1.0">
        <meta name="description" content="Την κακιά συνήθεια να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους, συνεχίζει ο Πελετίδης.">
        <link rel="canonical" href="https://spasmenoparathyro.me/peletidis-rwmaiko-wdeio">
        <meta property="og:locale" content="el_GR">
        <meta property="og:type" content="article">
        <meta property="og:title" content="Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους">
        <meta property="og:description" content="Την κακιά συνήθεια να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους, συνεχίζει ο Πελετίδης.">
        <meta property="og:url" content="https://spasmenoparathyro.me/peletidis-rwmaiko-wdeio">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-06-10T12:00:17+00:00">
        <meta property="article:modified_time" content="2018-06-10T12:00:17+00:00">
        <meta property="og:updated_time" content="2018-06-10T12:00:17+00:00">
        <meta property="og:image" content="https://spasmenoparathyro.me/imgs/aeed24ac4c843651c6b05236b304f204.jpg">
        <meta property="og:image:secure_url" content="https://spasmenoparathyro.me/imgs/aeed24ac4c843651c6b05236b304f204.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Την κακιά συνήθεια να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους, συνεχίζει ο Πελετίδης.">
        <meta name="twitter:title" content="Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους">
        <meta name="twitter:image" content="https://spasmenoparathyro.me/imgs/aeed24ac4c843651c6b05236b304f204.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους">Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">10 Jun 2018, 12:00</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Συνεχίζει ο δήμος Πάτρας να κάνει έργα με τους υπαλλήλους του, χωρίς να τα αναθέτει σε εργολάβους</hi>
                <picture>
                    <source srcset="imgs/aeed24ac4c843651c6b05236b304f204-640.webp" type="image/webp">
                    <source srcset="imgs/aeed24ac4c843651c6b05236b304f204-640.jpg" type="image/jpeg"> 
                    <img src="imgs/aeed24ac4c843651c6b05236b304f204-640.jpg">
                </picture>
                <h2 id="articleDescr">Την κακιά συνήθεια να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους, συνεχίζει ο Πελετίδης.</h2>
                <hr>
                <p>Την κακιά συνήθεια να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους, συνεχίζει ο Πελετίδης.<!--more--></p>
<p>Πριν δύο χρόνια, είχε προχωρήσει στην <a href="http://www.alfavita.gr/arthron/%CF%80%CE%B5%CE%BB%CE%B5%CF%84%CE%AF%CE%B4%CE%B7%CF%82-%CE%BF-%CE%B4%CE%AE%CE%BC%CE%B1%CF%81%CF%87%CE%BF%CF%82-%CF%84%CE%B7%CF%82-%CF%80%CE%AC%CF%84%CF%81%CE%B1%CF%82-%CF%80%CE%BF%CF%85-%CE%AD%CE%BA%CE%B1%CE%BD%CE%B5-%CF%84%CE%B7%CE%BD-%CE%BA%CE%BF%CE%B9%CE%BD%CF%89%CE%BD%CE%B9%CE%BA%CE%AE-%CF%80%CE%BF%CE%BB%CE%B9%CF%84%CE%B9%CE%BA%CE%AE-%CE%B1%CF%80%CF%8C%CE%BB%CF%85%CF%84%CE%B7-%CF%80%CF%81%CE%BF%CF%84%CE%B5%CF%81%CE%B1%CE%B9%CF%8C%CF%84%CE%B7%CF%84%CE%B1" target="_blank" rel="noopener">αποκατάσταση</a> 800 περίπου μέτρων της πλαζ. Έργο το οποίο κόστισε τελικά 1000 ευρώ και έγινε με συνεργεία και εργαζόμενους του δήμου, και που σύμφωνα με έναν συμβατικό προϋπολογισμό θα κόστιζε περίπου 300.000 ευρώ.</p>
<p>Πριν από τρεις μήνες περίπου, ο δήμος αποκατέστησε προσωρινά το οδόστρωμα στην οδό Ποσειδώνος, μετά από καταστροφές που προξενήθηκαν από κακοκαιρία. Έργο για το οποίο μάλιστα η Κτηματική Υπηρεσία, <a href="http://tempo24.news/eidisi/169486/patra-kaloyn-se-apologia-ton-dimarho-epeidi-eftiaxe-tin-paraliaki-sto-rio" target="_blank" rel="noopener">κάλεσε</a> σε απολογία τον Πελετίδη&#8230;</p>
<p>Όπως διαβάζουμε, πριν μερικές μέρες, εργαζόμενοι του δήμου, προχώρησαν σε <a href="http://tempo24.news/eidisi/182658/ergasies-sto-romaiko-odeio-patron-se-kamarinia-dapeda-fotismo-kai-asfaleia-toy" target="_blank" rel="noopener">εργασίες</a> στο Ρωμαϊκό Ωδείο Πατρών. Ανακαίνισαν τα ξύλινα δάπεδα (σκηνή, περιμετρικοί διάδρομοι, σκάλες, παρασκήνια), τις τουαλέτες, τα καμαρίνια των καλλιτεχνών, αντικατέστησαν το ηλεκτρολογικό δίκτυο με φώτα ασφαλείας και προβολείς LED καθώς και τον εξωτερικό φωτισμό και τους προβληματικούς πίνακες. Ενδεικτικό της κατάστασης που επικρατούσε πριν τις εργασίες, είναι πως οι ηθοποιοί άλλαζαν πίσω από κουρελούδες, λόγω έλλειψης καμαρινιών.</p>
<p>Στο μνημείο δεν είχαν γίνει παρεμβάσεις για πολλά χρόνια, ενώ στις εργασίες συμμετείχαν εργαζόμενοι με συμβάσεις 8μήνου των προγραμμάτων του ΟΑΕΔ. Οι εργασίες <a href="https://www.patrasevents.gr/article/351147-pos-oi-ergasies-tou-dimou-anedeiksan-ke-edosan-fos-sto-romaiko-odeio-tis-patras-pics" target="_blank" rel="noopener">έγιναν</a> με την εποπτεία της εφορείας Αρχαιοτήτων, που βρισκόταν καθ&#8217; όλη τη διάρκεια των εργασιών στο χώρο και τελικά έδωσε τα εύσημα στο δήμο για τα αποτελέσματα των εργασιών στο μνημείο.</p>
<p>Ο Πελετίδης, μιλώντας στα ΜΜΕ, έκανε την ακόλουθη <a href="http://patrastimes.gr/home-page-slider/%CF%80%CE%AC%CF%84%CF%81%CE%B1%CF%82%CE%BF-%CE%B4%CE%AE%CE%BC%CE%BF%CF%82-%CF%80%CE%BB%CE%B7%CF%81%CF%8E%CE%BD%CE%B5%CE%B9-%CE%BA%CE%B1%CE%B9-%CF%83%CF%85%CE%BD%CF%84%CE%B7%CF%81%CE%B5%CE%AF-%CF%84/" target="_blank" rel="noopener">δήλωση</a>:</p>
<p style="padding-left: 30px;"><em>Εδώ είναι ο χώρος που γίνονται πολλές από τις σημαντικές πολιτιστικές εκδηλώσεις της πόλης, εδώ έρχονται καθημερινά πολλοί ξένοι επισκέπτες για να δουν το μνημείο. Οι υπηρεσίες του Δήμου και οι εργαζόμενοι προέβησαν με την έγκριση και την επίβλεψη της Εφορείας Αρχαιοτήτων, σε ανακαίνιση των καμαρινιών, των δαπέδων, του φωτισμού, της ασφάλειας του μνημείου.</em></p>
<p style="padding-left: 30px;"><em>Η δουλειά των εργαζομένων απέδειξε τις τεράστιες δυνατότητες που αυτοί έχουν και που τις έχει ανάγκη η πόλη.</em></p>
<p style="padding-left: 30px;"><em>Αν αυτοί οι εργαζόμενοι που σήμερα απασχολούνται με οκτάμηνη σύμβαση εργάζονταν ως μόνιμοι στο Δήμο, θα μπορούσαμε να αλλάξουμε κάθε σημείο της Πάτρας.</em></p>
<p style="padding-left: 30px;"><em>Στις κινητοποιήσεις που διοργανώνουμε την Παρασκευή 15 Ιουνίου και την Κυριακή 17 Ιουνίου, έχουμε ως κεντρικό σύνθημα «Δουλειά για όλους, δουλειά με δικαιώματα». Θέλουμε να παραμείνουν και να μονιμοποιηθούν όλοι οι εργαζόμενοι με τις συμβάσεις στο Δήμο. Οι υπηρεσίες του Δήμου και όλη η Πάτρα έχουν ανάγκη αυτούς τους 1.000 εργαζόμενους.</em></p>
<p style="padding-left: 30px;"><em>Θέλω με την ευκαιρία της σημερινής παρουσίασης να επισημάνω, ότι ως Δημοτική Αρχή, επιλέξαμε στη χθεσινή συνεδρίαση του Δημοτικού Συμβουλίου, να θέσουμε για συζήτηση και ψήφιση δύο σοβαρά προβλήματα, που αφορούν την υγεία του λαού και την εκπαίδευση των παιδιών του. Πρόκειται για τα προβλήματα που έχουν προκύψει στο χειρουργικό τμήμα του Γενικού Πανεπιστημιακού Νοσοκομείου Πάτρας, αλλά και τη συρρίκνωση των τριών εσπερινών ΕΠΑΛ της πόλης.</em></p>
<p style="padding-left: 30px;"><em>Οι μεγάλες ελλείψεις σε προσωπικό και οι μειωμένες κρατικές δαπάνες στην Υγεία και την Παιδεία, είναι αποτέλεσμα της αντιλαϊκής πολιτικής που εφαρμόζεται συνολικά και οδηγεί το λαό μας στα τάρταρα.</em></p>
<p style="padding-left: 30px;"><em>Δεν θα μείνουμε εκεί. Θα κινητοποιηθούμε απαιτώντας προσλήψεις μόνιμου ιατρικού και νοσηλευτικού προσωπικού στα νοσοκομεία.</em></p>
<p style="padding-left: 30px;"><em>Το άλλο θέμα είναι τα εμπόδια που θέτουν στους εργαζόμενους που παρακολουθούν μαθήματα στα Εσπερινά Λύκεια. Θέλουν να σταματήσουν το θεσμό των Εσπερινών Λυκείων στερώντας από τους εργαζόμενους τα εφόδια που μπορούν να πάρουν από αυτά. Αντιμετωπίζουν το δικαίωμά τους στην μόρφωση και στην επαγγελματική κατάρτιση ως κόστος που πρέπει να μειωθεί.</em></p>
<p style="padding-left: 30px;"><em>Ο πατραϊκός λαός να δώσει ηχηρή απάντηση με την μαζική συμμετοχή του στις κινητοποιήσεις του Δήμου, στις 15 και 17 Ιούνη, με βασική διεκδίκηση: «Δουλειά για όλους, δουλειά με δικαιώματα – Κάτω τα χέρια από τη λαϊκή περιουσία</em></p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

<!DOCTYPE html>
<html>
    <head>
        <meta charset="UTF-8">
        <title>Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ</title>
        <meta name="viewport" content="width=device-width, initial-scale=1.0">
        <meta name="description" content="Από πρώτο χέρι είχαν την ευκαιρία να γνωρίσουν τα παιδιά του Δημοτικού Σχολείου Ολύνθου στη Χαλκιδική, τον τρόπο με τον οποίο λειτουργεί η ελεύθερη αγορά για έναν μικρό επιχειρηματία ή αγρότη.">
        <link rel="canonical" href="https://spasmenoparathyro.me/sxoleio-stinei-synetairismo-gia-na-didaksei-epixeirimatikotita-i-eforia-ton-forologei-me-800-euro">
        <meta property="og:locale" content="el_GR">
        <meta property="og:type" content="article">
        <meta property="og:title" content="Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ">
        <meta property="og:description" content="Από πρώτο χέρι είχαν την ευκαιρία να γνωρίσουν τα παιδιά του Δημοτικού Σχολείου Ολύνθου στη Χαλκιδική, τον τρόπο με τον οποίο λειτουργεί η ελεύθερη αγορά για έναν μικρό επιχειρηματία ή αγρότη.">
        <meta property="og:url" content="https://spasmenoparathyro.me/sxoleio-stinei-synetairismo-gia-na-didaksei-epixeirimatikotita-i-eforia-ton-forologei-me-800-euro">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-11-13T15:22:13+00:00">
        <meta property="article:modified_time" content="2018-11-13T15:22:13+00:00">
        <meta property="og:updated_time" content="2018-11-13T15:22:13+00:00">
        <meta property="og:image" content="https://spasmenoparathyro.me/imgs/c6e8c2d99bbd9df4e499e0b9c1ebf9eb.jpg">
        <meta property="og:image:secure_url" content="https://spasmenoparathyro.me/imgs/c6e8c2d99bbd9df4e499e0b9c1ebf9eb.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Από πρώτο χέρι είχαν την ευκαιρία να γνωρίσουν τα παιδιά του Δημοτικού Σχολείου Ολύνθου στη Χαλκιδική, τον τρόπο με τον οποίο λειτουργεί η ελεύθερη αγορά για έναν μικρό επιχειρηματία ή αγρότη.">
        <meta name="twitter:title" content="Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ">
        <meta name="twitter:image" content="https://spasmenoparathyro.me/imgs/c6e8c2d99bbd9df4e499e0b9c1ebf9eb.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ">Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">13 Nov 2018, 15:22</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Σχολείο στήνει συνεταιρισμό για να διδάξει επιχειρηματικότητα. Η Εφορία τον φορολογεί με 800 ευρώ</hi>
                <picture>
                    <source srcset="imgs/c6e8c2d99bbd9df4e499e0b9c1ebf9eb-640.webp" type="image/webp">
                    <source srcset="imgs/c6e8c2d99bbd9df4e499e0b9c1ebf9eb-640.jpg" type="image/jpeg"> 
                    <img src="imgs/c6e8c2d99bbd9df4e499e0b9c1ebf9eb-640.jpg">
                </picture>
                <h2 id="articleDescr">Από πρώτο χέρι είχαν την ευκαιρία να γνωρίσουν τα παιδιά του Δημοτικού Σχολείου Ολύνθου στη Χαλκιδική, τον τρόπο με τον οποίο λειτουργεί η ελεύθερη αγορά για έναν μικρό επιχειρηματία ή αγρότη.</h2>
                <hr>
                <p>Από πρώτο χέρι είχαν την ευκαιρία να γνωρίσουν τα παιδιά του Δημοτικού Σχολείου Ολύνθου στη Χαλκιδική, τον τρόπο με τον οποίο λειτουργεί η ελεύθερη αγορά για έναν μικρό επιχειρηματία ή αγρότη.</p>
<p>Σύμφωνα με <a href="https://www.thepressproject.gr/article/136157" target="_blank" rel="noopener">δημοσιεύματα</a>, το σχολείο αποφάσισε να στήσει έναν Σχολικό Συνεταιρισμό με την επωνυμία &#8220;Το Περιβόλι&#8221;, ώστε οι μαθητές να γνωρίσουν την επιχειρηματικότητα. Ο Συνεταιρισμός διέθετε καταστατικό, έκανε γενικές συνελεύσεις και τα παιδιά έβλεπαν από πρώτο χέρι τα ευεργετικά οφέλη της αόρατης χείρας της αγοράς.</p>
<p>Ωστόσο η ελληνική νομοθεσία για τους σχολικούς συνεταιρισμούς, προβλέπει πως στο ταμείο τους δε μπορεί να έχουν πάνω από 30,000 δραχμές, δηλαδή περίπου 100 ευρώ, οπότε ο διευθυντής του σχολείου άνοιξε έναν τραπεζικό λογαριασμό στο όνομά του και έβαζε τα χρήματα.</p>
<p>Και κάπου εκεί τα παιδιά είχαν την ευκαιρία να μάθουν μερικά πράγματα για την άλλη όψη της αόρατης χείρας, που έχουν να κάνουν με την επιβίωση των μικρών επαγγελματιών σε ένα καπιταλιστικό περιβάλλον όπου οι μεγάλες εταιρείες φορολογούνται ελάχιστα, ενώ οι μικροί φορολογούνται αδυσώπητα προκειμένου να μην αποτελέσουν ποτέ ανταγωνισμό για τους μεγαλύτερους.</p>
<p>Άν ο Σχολικός Συνεταιρισμός που στήθηκε, είχε τη μορφή εφοπλιστικής εταιρείας, τα παιδιά θα μπορούσαν να μάθουν τι σημαίνει μηδενική φορολόγηση, αλλά τα πράγματα δεν πήγαν ακριβώς έτσι. Για την ακρίβεια το Μητρώο του Υπουργείου Οικονομικών, επέβαλε τέλος επιτηδεύματος 800 € στο συνεταιρισμό το οποίο έγινε γνωστό στο σχολείο με την συμπλήρωση της Φορολογικής Δήλωσης του Συνεταιρισμού για το οικονομικό έτος 2017. Σαν αποτέλεσμα, ο συνεταιρισμός ακολούθησε το παράδειγμα πολλών μικρών επαγγελματιών τα τελευταία χρόνια, δηλαδή έκλεισε.</p>
<p>Κακά τα ψέματα, μπορεί από μια πρώτη ματιά το συγκεκριμένο περιστατικό να φαντάζει εξωπραγματικό, αλλά αφενός από μόνο του θα είναι αρκετά εκπαιδευτικό για τα παιδιά όσον αφορά την αγαστή συνεργασία κράτους και μεγαλοεπιχειρηματιών στα χρόνια του καπιταλισμού και από την άλλη πρέπει να αναγνωριστεί μια αντικειμενική δυσκολία στο να ξεχωρίσει η Εφορία πότε ένας συνεταιρισμός είναι σχολικός και πότε μια επιχείρηση απλά βάζει παιδιά να δουλεύουν.</p>
<p>Όπως και να &#8216;χει, μάλλον όλοι γίναμε λίγο πιο σοφοί μετά από αυτό.</p>
<p>Αναλυτικά η <a href="http://olynthos-school.gr/?p=11724">ανακοίνωση</a> του Δημοτικού Σχολείου:</p>
<p style="padding-left: 30px;"><em>Δυστυχώς αναγκαζόμαστε να κλείσουμε τον Σχολικό Συνεταιρισμό του Δημ. Σχολείου Ολύνθου «Το Περιβόλι» διότι δεν μπορούμε να ανταποκριθούμε οικονομικά στο «τέλος επιτηδεύματος» που μας επέβαλε η Εφορία!!</em></p>
<p style="padding-left: 30px;"><em>Δεν είμαστε έμποροι! δεν είμαστε εμπορική επιχείρηση! Είμαστε Σχολικός Συνεταιρισμός που προωθούμε την σχολική καινοτομία και επιχειρηματικότητα η οποία σε όλα τα δυτικά κράτη επιδοτείται, δυστυχώς στην χώρα μας φορολογείται.</em></p>
<p style="padding-left: 30px;"><em>Προσφέραμε στους μαθητές μας την μάθηση της υπευθυνότητας, της δημοκρατικότητας, της αυτοβοήθειας, της αλληλεγγύης. Η δημοκρατία στην τάξη, ο καθένας προσφέρει σύμφωνα με τις δυνατότητές του. Μαθαίνει το παιδί να ζει ομαδικά, να αναπτύσσεται, να έχει γνώμη, να λαμβάνει αποφάσεις, να υποτάσσεται στις αποφάσεις της πλειοψηφίας, να παίρνει τα πρώτα μαθήματα ενός υπεύθυνου πολίτη. Πραγματικά, ένας μαθητής συνεταιριστής είναι ήδη ένας υπεύθυνος και συνειδητοποιημένος μικρός πολίτης του τόπου του.</em></p>
<p style="padding-left: 30px;"><em>Για την ιστορία</em></p>
<p style="padding-left: 30px;"><em>Θελήσαμε να διδάξουμε την νομιμότητα και την συνεταιριστική αγωγή στους μαθητές μας και απογοητευτήκαμε. Η καταστατική και σύννομη λειτουργία του Σχολικού Συνεταιρισμού απαιτεί Τραπεζικό Λογαριασμό που για να εκδοθεί χρειάζεται ΑΦΜ. Εδώ το νομικό πλαίσιο του ΥΠΠΕΘ έρχεται σε αντίθεση με του Υπουργείου Οικονομικών! διότι δεν υπάρχει καμιά πρόβλεψη για τους Σχολικούς Συνεταιρισμούς. Το Μητρώο του Υπουργείου Οικονομικών λαμβάνοντας υπόψη μόνο την λέξη «Συνεταιρισμός» σύμφωνα με το άρθρο 31 του Ν. 3986/2011 έρχεται και επιβάλλει τέλος επιτηδεύματος 800 € στον «ΣΧΟΛΙΚΟ ΣΥΝΕΤΑΙΡΙΣΜΟ»!! το οποίο έγινε γνωστό σε μας με την συμπλήρωση της Φορολογικής Δήλωσης του Συνεταιρισμού για το οικονομικό έτος 2017.</em></p>
<p style="padding-left: 30px;"><em>Παρακαλέσαμε για την άμεση νομοθετική ρύθμιση με αναδρομική ισχύ που θα επίλυε το πρόβλημα αλλά τίποτα!</em></p>
<p style="padding-left: 30px;"><em>Οι εντυπώσεις μας και οι αναμνήσεις μας είναι άριστες και προτείνουμε: Την οργανωτική στήριξη του θεσμού των σχολικών συνεταιρισμών και η θεσμική τους κατοχύρωση μέσα από την απλοποίηση του σημερινού νομικού πλαισίου λειτουργίας τους, το οποίο είναι πολύ σύνθετο και απαιτεί μεγάλη, άσκοπη και ιδιαίτερα κουραστική γραφειοκρατική ενασχόληση από τα παιδιά, με τη δημιουργία ενός νέου πιο ευέλικτου και αποτελεσματικού πλαισίου που θα λειτουργεί ενισχυτικά και όχι κατασταλτικά στην προσπάθεια για την εδραίωση των σχολικών συνεταιρισμών.</em></p>
<p style="padding-left: 30px;"><em>Ευχαριστούμε από καρδιάς ΟΛΟΥΣ αυτούς που στάθηκαν δίπλα μας και μας στήριξαν στο δύσκολο έργο μας.</em></p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

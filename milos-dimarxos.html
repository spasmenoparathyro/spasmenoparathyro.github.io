<!DOCTYPE html>
<html>
    <head>
        <meta charset="UTF-8">
        <title>Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου</title>
        <meta name="viewport" content="width=device-width, initial-scale=1.0">
        <meta name="description" content="Σαν στο καφενείο του χωριού του ένιωσε ο δήμαρχος της Μήλου, όταν βρέθηκε στον αέρα του ραδιοφωνικού σταθμού του Νίκου Χατζηνικολάου, όπου μίλησε για τις δύσκολες ώρες που περνάει ο τουρισμός του νησιού, με τους &#8220;λάθρο&#8221; να πλήττουν την εικόνα του ακόμα και μαντρωμένοι, αφού είναι σε σημείο που φαίνονται.">
        <link rel="canonical" href="https://spasmenoparathyro.me/milos-dimarxos">
        <meta property="og:locale" content="el_GR">
        <meta property="og:type" content="article">
        <meta property="og:title" content="Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου">
        <meta property="og:description" content="Σαν στο καφενείο του χωριού του ένιωσε ο δήμαρχος της Μήλου, όταν βρέθηκε στον αέρα του ραδιοφωνικού σταθμού του Νίκου Χατζηνικολάου, όπου μίλησε για τις δύσκολες ώρες που περνάει ο τουρισμός του νησιού, με τους &#8220;λάθρο&#8221; να πλήττουν την εικόνα του ακόμα και μαντρωμένοι, αφού είναι σε σημείο που φαίνονται.">
        <meta property="og:url" content="https://spasmenoparathyro.me/milos-dimarxos">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-05-09T10:57:42+00:00">
        <meta property="article:modified_time" content="2018-05-09T10:57:42+00:00">
        <meta property="og:updated_time" content="2018-05-09T10:57:42+00:00">
        <meta property="og:image" content="https://spasmenoparathyro.me/imgs/5ca7a310c8b582576752abcef089dced.jpg">
        <meta property="og:image:secure_url" content="https://spasmenoparathyro.me/imgs/5ca7a310c8b582576752abcef089dced.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Σαν στο καφενείο του χωριού του ένιωσε ο δήμαρχος της Μήλου, όταν βρέθηκε στον αέρα του ραδιοφωνικού σταθμού του Νίκου Χατζηνικολάου, όπου μίλησε για τις δύσκολες ώρες που περνάει ο τουρισμός του νησιού, με τους &#8220;λάθρο&#8221; να πλήττουν την εικόνα του ακόμα και μαντρωμένοι, αφού είναι σε σημείο που φαίνονται.">
        <meta name="twitter:title" content="Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου">
        <meta name="twitter:image" content="https://spasmenoparathyro.me/imgs/5ca7a310c8b582576752abcef089dced.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου">Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">09 May 2018, 10:57</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Ακόμα και &#8220;μαντρωμένοι&#8221; δημιουργούν πρόβλημα στην εικόνα του νησιού οι &#8220;λάθρο&#8221;, σύμφωνα με το δήμαρχο της Μήλου</hi>
                <picture>
                    <source srcset="imgs/5ca7a310c8b582576752abcef089dced-640.webp" type="image/webp">
                    <source srcset="imgs/5ca7a310c8b582576752abcef089dced-640.jpg" type="image/jpeg"> 
                    <img src="imgs/5ca7a310c8b582576752abcef089dced-640.jpg">
                </picture>
                <h2 id="articleDescr">Σαν στο καφενείο του χωριού του ένιωσε ο δήμαρχος της Μήλου, όταν βρέθηκε στον αέρα του ραδιοφωνικού σταθμού του Νίκου Χατζηνικολάου, όπου μίλησε για τις δύσκολες ώρες που περνάει ο τουρισμός του νησιού, με τους &#8220;λάθρο&#8221; να πλήττουν την εικόνα του ακόμα και μαντρωμένοι, αφού είναι σε σημείο που φαίνονται.</h2>
                <hr>
                <p>Σαν στο καφενείο του χωριού του ένιωσε ο δήμαρχος της Μήλου, όταν βρέθηκε στον αέρα του ραδιοφωνικού σταθμού του Νίκου Χατζηνικολάου, όπου μίλησε για τις δύσκολες ώρες που περνάει ο τουρισμός του νησιού, με τους &#8220;λάθρο&#8221; να πλήττουν την εικόνα του ακόμα και μαντρωμένοι, αφού είναι σε σημείο που φαίνονται.<!--more--></p>
<p>Συγκεκριμένα, ο Γεράσιμος Δαμουλάκης, δήμαρχος Μήλου και στέλεχος ΝΔ, <a href="https://www.thepressproject.gr/article/128377/Ratsistiko-paralirima-apo-ton-dimarxo-tis-Milou#.WvKP8W9Ij1c.facebook" target="_blank" rel="noopener">ανέφερε</a>:</p>
<p style="padding-left: 30px;"><em>το βασικό είναι η ζωή των ανθρώπων που σώθηκαν. Είναι λαθρομετανάστες και εμένα θα μου επιτρέψετε να τους αποκαλώ έτσι, <strong>είναι λάθρο</strong> από το Πακιστάν [&#8230;] όταν είναι στη θάλασσα, επειδή είναι άνθρωποι και λόγω του διεθνούς δικαίου, έχουμε υποχρέωση να τους σώσουμε. Στη συνέχεια, όμως, διαπιστώνουμε πως είναι λαθρομετανάστες, μπήκαν παράνομα και δημιουργούν θέμα</em></p>
<p>Όσον αφορά τον τουρισμό του νησιού, σημειώσε τις ανησυχίες του που οι πρόσφυγες είναι &#8220;μαντρωμένοι&#8221; σε σημείο που τους βλέπουν οι τουρίστες που έρχονται, κάτι που δημιουργεί άσχημη εικόνα για το νησί:</p>
<p style="padding-left: 30px;"><em>Ο μόνος χώρος που υπάρχει στη Μήλο, είναι κάτω στο λιμάνι, εκεί που είναι ο χώρος για τα κρουαζιερόπλοια, εκεί μπορούμε να τους έχουμε μαντρωμένους, να το πω έτσι, για να καταλαβαίνει ο κόσμος. Και αυτό δημιουργεί μια χείριστη εικόνα σε ένα νησί που βρίσκεται σε μεγάλη τουριστική ανάπτυξη, κάθε μέρα δεχόμαστε 50-60 κότερα. Οι διακινητές, ας τους πούμε καπεταναίους, σου λένε, έτσι και αλλιώς χαμένοι είστε, ας βγάλουμε και εμείς κάνα μεροκάματο</em></p>
<p>Ο δήμαρχος είχε άποψη και για το διαιτολόγιο των προσφύγων, εμφανιζόμενος <a href="http://www.imerodromos.gr/oi-lathrometanastes-pernane-kala-ke-to-fagito-pou-trone-ine-yperarketo/" target="_blank" rel="noopener">βέβαιος</a> πως το φαγητό που τρώνε, είναι υπεραρκετό κατά τη δικιά του άποψη:</p>
<p style="padding-left: 30px;"><em>Χθες κοιτάξαμε να τους πάμε νερό, να τους πάμε φαγητό. Σήμερα το πρωί είχε φτιαχτεί πρωινό. Η Ευρώπη είναι πολύ ευαίσθητη στο διαιτολόγιο που δίνει και το οποίο οι υπηρεσίες φροντίζουν να τηρούν. Περνάνε καλά με λίγα λόγια και αυτό ίσως δημιουργεί και μεγαλύτερο πρόβλημα [&#8230;] <strong>Το φαγητό που τρώνε είναι υπεραρκετό για μένα</strong> […] Έχουν κινητά τηλέφωνα και παίρνουν τηλέφωνο και λένε ότι στη Μήλο που ήρθαμε μας φιλοξενούν πολύ καλά</em></p>
<p>Μέχρι τώρα δεν έχει υπάρξει κάποια επίσημη ενημέρωση για το αν έχει βρεθεί κάποιο υπόγειο ή κάποια σπηλιά, όπου θα μπορούσαν να &#8220;μαντρωθούν&#8221; οι &#8220;λάθρο&#8221;, χωρίς να δημιουργούν προβλήματα στους ανθρώπους της πραγματικής οικονομίας του νησιού.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

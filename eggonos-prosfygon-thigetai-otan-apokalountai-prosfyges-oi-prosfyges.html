<!DOCTYPE html>
<html>
    <head>
        <meta charset="UTF-8">
        <title>Εγγονός προσφύγων θίγεται όταν αποκαλούνται πρόσφυγες οι πρόσφυγες</title>
        <meta name="viewport" content="width=device-width, initial-scale=1.0">
        <meta name="description" content="Ο Γιώργος Τσάκος, φανερά εκνευρισμένος που κάποιος συγκρίνει τη γιαγιά του που ήταν πρόσφυγας, με κάποιον που είναι πρόσφυγας, ανέλυσε και την ευρύτερη εικόνα γύρω από το προσφυγικό, με μία πρωτότυπη ματιά που δεν έχουμε συνηθίσει και σε γενικές γραμμές πάει κάπως έτσι: &#8220;Αυτοί έρχονται με σχέδιο την καταστροφή της Ελλαδίτσας μας και φταίνε οι προδότες πολιτικοί&#8221;">
        <link rel="canonical" href="https://spasmenoparathyro.me/eggonos-prosfygon-thigetai-otan-apokalountai-prosfyges-oi-prosfyges">
        <meta property="og:locale" content="el_GR">
        <meta property="og:type" content="article">
        <meta property="og:title" content="Εγγονός προσφύγων θίγεται όταν αποκαλούνται πρόσφυγες οι πρόσφυγες">
        <meta property="og:description" content="Ο Γιώργος Τσάκος, φανερά εκνευρισμένος που κάποιος συγκρίνει τη γιαγιά του που ήταν πρόσφυγας, με κάποιον που είναι πρόσφυγας, ανέλυσε και την ευρύτερη εικόνα γύρω από το προσφυγικό, με μία πρωτότυπη ματιά που δεν έχουμε συνηθίσει και σε γενικές γραμμές πάει κάπως έτσι: &#8220;Αυτοί έρχονται με σχέδιο την καταστροφή της Ελλαδίτσας μας και φταίνε οι προδότες πολιτικοί&#8221;">
        <meta property="og:url" content="https://spasmenoparathyro.me/eggonos-prosfygon-thigetai-otan-apokalountai-prosfyges-oi-prosfyges">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-10-13T17:09:51+00:00">
        <meta property="article:modified_time" content="2018-10-13T17:09:51+00:00">
        <meta property="og:updated_time" content="2018-10-13T17:09:51+00:00">
        <meta property="og:image" content="https://spasmenoparathyro.me/imgs/7b2673a096b55dcefd8b1dc87f40f012.jpg">
        <meta property="og:image:secure_url" content="https://spasmenoparathyro.me/imgs/7b2673a096b55dcefd8b1dc87f40f012.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Ο Γιώργος Τσάκος, φανερά εκνευρισμένος που κάποιος συγκρίνει τη γιαγιά του που ήταν πρόσφυγας, με κάποιον που είναι πρόσφυγας, ανέλυσε και την ευρύτερη εικόνα γύρω από το προσφυγικό, με μία πρωτότυπη ματιά που δεν έχουμε συνηθίσει και σε γενικές γραμμές πάει κάπως έτσι: &#8220;Αυτοί έρχονται με σχέδιο την καταστροφή της Ελλαδίτσας μας και φταίνε οι προδότες πολιτικοί&#8221;">
        <meta name="twitter:title" content="Εγγονός προσφύγων θίγεται όταν αποκαλούνται πρόσφυγες οι πρόσφυγες">
        <meta name="twitter:image" content="https://spasmenoparathyro.me/imgs/7b2673a096b55dcefd8b1dc87f40f012.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Εγγονός προσφύγων θίγεται όταν αποκαλούνται πρόσφυγες οι πρόσφυγες">Εγγονός προσφύγων θίγεται όταν αποκαλούνται πρόσφυγες οι πρόσφυγες</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">13 Oct 2018, 17:09</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Εγγονός προσφύγων θίγεται όταν αποκαλούνται πρόσφυγες οι πρόσφυγες</hi>
                <picture>
                    <source srcset="imgs/7b2673a096b55dcefd8b1dc87f40f012-640.webp" type="image/webp">
                    <source srcset="imgs/7b2673a096b55dcefd8b1dc87f40f012-640.jpg" type="image/jpeg"> 
                    <img src="imgs/7b2673a096b55dcefd8b1dc87f40f012-640.jpg">
                </picture>
                <h2 id="articleDescr">Ο Γιώργος Τσάκος, φανερά εκνευρισμένος που κάποιος συγκρίνει τη γιαγιά του που ήταν πρόσφυγας, με κάποιον που είναι πρόσφυγας, ανέλυσε και την ευρύτερη εικόνα γύρω από το προσφυγικό, με μία πρωτότυπη ματιά που δεν έχουμε συνηθίσει και σε γενικές γραμμές πάει κάπως έτσι: &#8220;Αυτοί έρχονται με σχέδιο την καταστροφή της Ελλαδίτσας μας και φταίνε οι προδότες πολιτικοί&#8221;</h2>
                <hr>
                <p>Ένας αρχετυπικός άνθρωπος που δεν είναι ρατσιστής με εκείνες τις ράτσες ανθρώπων που είναι κατώτερες από τη δικιά του, είχε την ευκαιρία να διεκδικήσει λίγα από τα 15 εκατομμύρια λεπτά δημοσιότητας που αναλογούν πλέον σε κάθε πατριώτη εκεί έξω.</p>
<p>Ο λόγος για το δημοτικό σύμβουλο Χίου Γιώργο Τσάκο, ο οποίος είναι απόγονος προσφύγων και <a href="http://www.enikos.gr/society/600638/ratsistiko-paralirima-apo-dimotiko-symvoulo-tis-chiou-ston-realfm" target="_blank" rel="noopener">αισθάνεται</a> πολύ θιγμένος όταν κάποιος αποκαλεί πρόσφυγες τους πρόσφυγες:</p>
<p style="padding-left: 30px;"><em>Με εξόργισε ότι η δημοτική επιτροπή παιδείας είπε ότι &#8221;ο χιώτικος λαός δεν ξεχνάει την υποδοχή και την ενσωμάτωση των προσφύγων του 1922. Τόλμησαν αυτοί οι ανόητοι να συγκρίνουν τη γιαγιά μου, τη μάνα μου, τη θεία μου που ήρθαν εδώ 1,5- 2 ετών, με τούτους εδώ. Οι άνθρωποι του &#8217;22 ήταν πραγματικοί πρόσφυγες, Έλληνες από τα γεννοφάσκια τους. Δεν δέχομαι τους πρόσφυγες του &#8217;22 να τους συγκρίνει με αυτούς εδώ. Αυτοί δεν είναι πρόσφυγες.</em></p>
<p>Ο Γιώργος Τσάκος, φανερά εκνευρισμένος που κάποιος συγκρίνει τη γιαγιά του που ήταν πρόσφυγας, με κάποιον που είναι πρόσφυγας, ανέλυσε και την ευρύτερη εικόνα γύρω από το προσφυγικό, με μία πρωτότυπη ματιά που δεν έχουμε συνηθίσει και σε γενικές γραμμές πάει κάπως έτσι: &#8220;Αυτοί έρχονται με σχέδιο την καταστροφή της Ελλαδίτσας μας και φταίνε οι προδότες πολιτικοί&#8221;:</p>
<p style="padding-left: 30px;"><em>δεν είναι μετανάστες, υπάρχει σχέδιο να ρημάξουν τους Έλληνες [&#8230;] τι δουλειά έχει ο μαύρος; Δεν είμαι ρατσιστής που τον λέω μαύρο, γιατί είναι μαύρος. Μας χωρίζει το χρώμα. Να πάνε στα σπίτια τους, τα νησιά του ανατολικού Αιγαίου δεν αντέχουν αυτή την κατάσταση. Η Ελλάδα είναι κατεστραμμένη. Αυτό εδώ είναι εισροή ανθρώπων που θέλουν να κατακλύσουν την Ευρώπη. Δεν είναι μετανάστες, υπάρχει σχέδιο να μας ρημάξουν. Οι προδότες πολιτικοί μας έφεραν την οικονομική εξόντωση. Τώρα πάνε να μας εξαθλιώσουν κοινωνικά</em></p>
<p style="padding-left: 30px;"><em>[&#8230;] Οι πιο πολλές που κυκλοφορούν εδώ είναι &#8221;γκαστρωμένες&#8221;. Θα γίνει επιμειξία. Ήδη έχουν αρχίσει και παντρεύονται με Αλβανούς, Αλβανές. Τώρα μας ήρθαν και οι έγχρωμοι. Οι περισσότεροι γονείς των παιδιών μας είπαν &#8220;όχι&#8221; στα σχολειά μας, να τους πάνε αλλού</em></p>
<p>Να σημειώσουμε πως το παραπάνω κείμενο είναι απομαγνητοφώνηση και γι&#8217; αυτό το λόγο ακολουθήθηκε η σωστή ορθογραφία των λέξεων που εκστομίστηκαν.</p>
<p>Υπενθυμίζεται πως πριν μερικές μέρες, “αγανακτισμένοι” και ανήσυχοι γονείς, που μάλλον δεν είχαν τίποτα καλύτερο να κάνουν από το να στηρίξουν τον τοπικό ακροδεξιό παράγοντα ώστε να μαζέψει μερικούς ψήφους τώρα που πλησιάζουν οι εκλογές, <a href="https://spasmenoparathyro.me/1500-aganaktismenoi-goneis-sti-xio-esteilan-eksodiko-gia-na-min-pigainoun-prosfygopoula-sta-sxoleia/" target="_blank" rel="noopener">έστειλαν</a> ένα εξώδικο σε διευθυντές σχολείων και στους προϊσταμένους σχολικών διευθύνσεων, ζητώντας τους να μην επιτρέπουν στα προσφυγόπουλα να πηγαίνουν στα σχολεία τους.</p>
<p>Τη δόξα για αυτή τη συγκεκριμένη ενέργεια, αναλαμβάνει μία αυτοαποκαλούμενη “παγχιακή επιτροπή αγώνα” και σύμφωνα με πληροφορίες του astraparis.gr, τάσσονται ενάντια στην εκπαίδευση των προσφυγόπουλων, στη λειτουργία δομών υποδοχής και εκπαίδευσης (ΔΥΕΠ) σε πέντε σχολεία της Χίου και να παρίστανται εκπρόσωποι των γονέων, σε κάθε συνεδρίαση των εκπαιδευτικών που αναφέρεται στο θέμα της εκπαίδευσης των προσφυγόπουλων.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

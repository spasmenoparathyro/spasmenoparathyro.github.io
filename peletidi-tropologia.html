<!DOCTYPE html>
<html>
    <head>
        <meta charset="UTF-8">
        <title>Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς</title>
        <meta name="viewport" content="width=device-width, initial-scale=1.0">
        <meta name="description" content="Τροπολογία που πρότειναν ο Πελετίδης και άλλοι δήμαρχοι και την οποία κατέθεσε το ΚΚΕ, απορρίφθηκε από την κυβέρνηση. Στόχος της τροπολογίας, ήταν η προστασία φτωχών νοικοκυριών από πλειστηριασμούς για χρέη προς τους Δήμους.">
        <link rel="canonical" href="https://spasmenoparathyro.me/peletidi-tropologia">
        <meta property="og:locale" content="el_GR">
        <meta property="og:type" content="article">
        <meta property="og:title" content="Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς">
        <meta property="og:description" content="Τροπολογία που πρότειναν ο Πελετίδης και άλλοι δήμαρχοι και την οποία κατέθεσε το ΚΚΕ, απορρίφθηκε από την κυβέρνηση. Στόχος της τροπολογίας, ήταν η προστασία φτωχών νοικοκυριών από πλειστηριασμούς για χρέη προς τους Δήμους.">
        <meta property="og:url" content="https://spasmenoparathyro.me/peletidi-tropologia">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-14T13:05:11+00:00">
        <meta property="article:modified_time" content="2018-07-14T13:05:11+00:00">
        <meta property="og:updated_time" content="2018-07-14T13:05:11+00:00">
        <meta property="og:image" content="https://spasmenoparathyro.me/imgs/a25129a01e10bb9b6cc065cd57f7c58a.jpg">
        <meta property="og:image:secure_url" content="https://spasmenoparathyro.me/imgs/a25129a01e10bb9b6cc065cd57f7c58a.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Τροπολογία που πρότειναν ο Πελετίδης και άλλοι δήμαρχοι και την οποία κατέθεσε το ΚΚΕ, απορρίφθηκε από την κυβέρνηση. Στόχος της τροπολογίας, ήταν η προστασία φτωχών νοικοκυριών από πλειστηριασμούς για χρέη προς τους Δήμους.">
        <meta name="twitter:title" content="Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς">
        <meta name="twitter:image" content="https://spasmenoparathyro.me/imgs/a25129a01e10bb9b6cc065cd57f7c58a.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς">Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">14 Jul 2018, 13:05</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Απορρίφθηκε από την κυβέρνηση τροπολογία του Πελετίδη, για την προστασία φτωχών νοικοκυριών από πλειστηριασμούς</hi>
                <picture>
                    <source srcset="imgs/a25129a01e10bb9b6cc065cd57f7c58a-640.webp" type="image/webp">
                    <source srcset="imgs/a25129a01e10bb9b6cc065cd57f7c58a-640.jpg" type="image/jpeg"> 
                    <img src="imgs/a25129a01e10bb9b6cc065cd57f7c58a-640.jpg">
                </picture>
                <h2 id="articleDescr">Τροπολογία που πρότειναν ο Πελετίδης και άλλοι δήμαρχοι και την οποία κατέθεσε το ΚΚΕ, απορρίφθηκε από την κυβέρνηση. Στόχος της τροπολογίας, ήταν η προστασία φτωχών νοικοκυριών από πλειστηριασμούς για χρέη προς τους Δήμους.</h2>
                <hr>
                <p>Τροπολογία που πρότειναν ο Πελετίδης και άλλοι δήμαρχοι και την οποία κατέθεσε το ΚΚΕ, απορρίφθηκε από την κυβέρνηση. Στόχος της τροπολογίας, ήταν η προστασία φτωχών νοικοκυριών από πλειστηριασμούς για χρέη προς τους Δήμους.<!--more--></p>
<p>Όπως <a href="https://dete.gr/%CE%AC%CF%83%CF%84%CF%81%CE%B1%CF%88%CE%B5-%CE%BA%CE%B1%CE%B9-%CE%B2%CF%81%CF%8C%CE%BD%CF%84%CE%B7%CE%BE%CE%B5-%CE%BF-%CF%80%CE%B5%CE%BB%CE%B5%CF%84%CE%AF%CE%B4%CE%B7%CF%82-%CE%B3%CE%B9%CE%B1/">ανέφερε</a> ο δήμαρχος της Πάτρας:</p>
<p style="padding-left: 30px;"><em>Η κυβέρνηση Σύριζα-Ανελ ολοκλήρωσε με την ψηφοφορία στην βουλή χτες ένα ακόμη κύκλο αντιδραστικών αντιλαϊκών μεταρρυθμίσεων σε Δήμους και Περιφέρειες. Όσον αφορά την τροπολογία που έδωσε στα κόμματα η Δημοτική Αρχή της Πάτρας και σειρά άλλων Δήμων και που αφορούσε στην δυνατότητα των δημοτικών συμβουλίων να ελαφρύνουν και διαγράφουν χρέη τσακισμένων από την φτώχεια και την αναδουλειά νοικοκυριών, με τον κυνισμό της απαξίας, η κυβέρνηση Συριζα -Ανελ την απέρριψε, τα δε άλλα κόμματα (με εξαίρεση το ΚΚΕ που κατέθεσε και την τροπολογία), σιώπησαν!</em></p>
<p style="padding-left: 30px;"><em>Για να μην χάσουν σπίτι και το βιός τους που τους έχει απομείνει για πενταροδεκάρες που χρωστάνε στους Δήμους όταν οι μεγαλοοφειλέτες μένουν στο απυρόβλητο και με την “βούλα” των νόμων τους!</em></p>
<p style="padding-left: 30px;"><em>Δεν μας κάνει τελικά καμιά έκπληξη ο κυνισμός των χορτάτων και της εξουσίας τους. Τα σχέδια κυβέρνησης, Νέας Δημοκρατίας, Κινήματος Αλλαγής, για την επιχειρηματική τους λειτουργία και το πιο σφιχτό δέσιμο τους με τις επιδιώξεις των επιχειρηματικών ομίλων είναι ταυτόσημα και ενιαία και δεν αφήνουν χώρο για τις ανάγκες του φτωχού λαού και των εργαζόμενων.</em></p>
<p style="padding-left: 30px;"><em>Είμαστε με τους καταφρονεμένους και θα παλέψουμε με ότι δυνάμεις έχουμε για την καταδίκη και την ανατροπή της αντιλαϊκής πολιτικής που διαπερνά σαν σφαίρα κράτος και τοπική διοίκηση χτυπώντας κατάστηθα την ζωή και το μέλλον του λαού μας.</em></p>
<p>Υπενθυμίζεται πως πριν τρεις μέρες, το ΚΚΕ κατέθεσε τροπολογία που πρότεινε άμεσα μέτρα για τη διαγραφή χρεών, αδύναμων νοικοκυριών προς τους δήμους.</p>
<p>Συγκεκριμένα, πρότεινε την ύπαρξη δυνατότητας των δημοτικών συμβουλίων να προβαίνουν στη διαγραφή, υπό προϋποθέσεις, με εισοδηματικά κριτήρια και με γνώμονα την προστασία των λαϊκών νοικοκυριών, των οφειλών των αδύναμων οικονομικά δημοτών τους αφού σύμφωνα με την ισχύουσα νομοθεσία οι δήμοι είναι υποχρεωμένοι να βγάζουν στο σφυρί περιουσίες οφειλετών ακόμα και για 500 ευρώ.</p>
<p>Όπως <a href="http://www.ert.gr/perifereiakoi-stathmoi/voreio_aigaio/tropologia-toy-kke-sti-voyli-gia-na-mi-metatrapoyn-oi-dimoi-se-dimioys-laikis-perioysias/">ανέφερε</a> ο ο δήμαρχος Ικαρίας Στέλιος Σταμούλος:</p>
<p style="padding-left: 30px;"><em>είναι πολύ εύκολο για τους δήμους να γνωρίζουν ποιοι δημότες έχουν πραγματική οικονομική αδυναμία και να μπορεί ο δήμος να τους βοηθήσει να μη χάσουν τις περιουσίες τους ακόμα και για 500 ευρώ. Αν δεν αλλάξει ο νόμος αυτός ο δήμος υποχρεωτικά θα γίνεται δήμιος για την λαϊκή περιουσία</em></p>
<p>Ολόκληρη η τροπολογία η οποία κατατέθηκε:</p>
<hr />
<p>ΠΡΟΣ ΤΗ ΒΟΥΛΗ ΤΩΝ ΕΛΛΗΝΩΝ</p>
<p>ΤΡΟΠΟΛΟΓΙΑ-ΠΡΟΣΘΗΚΗ</p>
<p>Στο σχέδιο νόμου του Υπουργείου Εσωτερικών «Μεταρρύθμιση του θεσμικού πλαισίου της Τοπικής Αυτοδιοίκησης – Εμβάθυνση της Δημοκρατίας – Ενίσχυση της Συμμετοχής – Βελτίωση της οικονομικής και αναπτυξιακής λειτουργίας των ΟΤΑ [Πρόγραμμα «ΚΛΕΙΣΘΕΝΗΣ Ι»] – Ρυθμίσεις για τον εκσυγχρονισμό του πλαισίου οργάνωσης και λειτουργίας των ΦΟ.ΔΣ.Α – Ρυθμίσεις για την αποτελεσματικότερη, ταχύτερη και ενιαία άσκηση των αρμοδιοτήτων σχετικά με την απονομή ιθαγένειας και την πολιτογράφηση – Λοιπές διατάξεις αρμοδιότητας ΥΠΕΣ»</p>
<p>Θέμα : «Άμεσα μέτρα για τη Διαγραφή Χρεών προς Δήμους»</p>
<p>ΑΙΤΙΟΛΟΓΙΚΗ ΕΚΘΕΣΗ</p>
<p>Η παρούσα τροπολογία αφορά τη δυνατότητα των Δημοτικών Συμβουλίων με βάση τους όρους και τις προϋποθέσεις που καθορίζονται στο παρόν, να προβαίνουν στη διαγραφή χρεών, βεβαιωθέντων ή μη, με βάση εισοδηματικά κριτήρια και με γνώμονα την προστασία των λαϊκών οικογενειών.</p>
<p>Η Ανεξάρτητη Αρχή Δημοσίων Εσόδων (Α.Α.Δ.Ε) εξέδωσε την εγκύκλιο 1017/1-02-2018 που περιλαμβάνει και τους Δήμους που πρέπει υποχρεωτικά από 1η Μάη 2018 να διενεργούν ηλεκτρονικούς πλειστηριασμούς για κατάσχεση κινητών και ακινήτων, για χρέη προς τους Δήμους που θα ξεκινούν από τα 500 ευρώ. Γίνεται πλέον φανερό ότι το επόμενο διάστημα θα έχουμε φαινόμενα μαζικών πλειστηριασμών από το σύνολο των κρατικών φορέων (εφορίες, ασφαλιστικά ταμεία κ.α.).</p>
<p>Η επίθεση αφορά όλα όσα, με κόπους μιας ολόκληρης ζωής, έχει κατακτήσει η λαϊκή οικογένεια, όπως το σπίτι, το μαγαζί, το αυτοκίνητο, το ταξί, το χωράφι του μικρού αγρότη. Στόχος είναι η ενίσχυση της επιχειρηματικότητας και η επέλαση του μεγάλου κεφαλαίου. Σε μια περίοδο που η φορολεηλασία συνεχίζεται, τα εισοδήματα έχουν μειωθεί δραματικά για κάθε λαϊκή οικογένεια, το βίαιο ξεκλήρισμα των αγροτών στην ύπαιθρο, των επαγγελματιών και βιοτεχνών στην πόλη, συνθέτουν την σκληρή πραγματικότητα που βιώνει ο λαός μας και είναι το διαβατήριο της νέας φάσης της καπιταλιστικής ανάπτυξης.</p>
<p>Στο στόχαστρο του νέου πλαισίου βρίσκονται τα λαϊκά νοικοκυριά που χρωστούν μικρά ποσά. Την ίδια ώρα που τα μεγάλα επιχειρηματικά συμφέροντα καταφέρνουν , όπως και στο παρελθόν, τα τεράστια χρέη τους να θεωρούνται νόμιμα «ξεγραμμένα». Θυμίζουμε ότι οι προηγούμενες κυβερνήσεις μαζί και η σημερινή, με νόμο έχουν δώσει 60 απαλλαγές στο εφοπλιστικό κεφάλαιο, αποσυνδέοντας τα έσοδα από την φορολογία που πρέπει να πληρώσουν, γνωστές και οι απαλλαγές που απολαμβάνουν «επενδυτές» σε αεροδρόμια και λιμάνια για τέλη και φόρους στους δήμους, οι νομοθετημένες απαλλαγές από χρέη στις ΔΕΥΑ για να καρποφορήσουν οι πρόσφατοι επενδυτικοί σχεδιασμοί τύπου « Σκλαβενίτη ΑΕ» κ.α.</p>
<p>Στο νομοσχέδιο «Κλεισθένης 1» που κατατέθηκε η κυβέρνηση με σειρά από διατάξεις με τίτλο «Ρυθμίσεις για την ενίσχυση της αναπτυξιακής δράσης και της βελτίωσης της οικονομικής λειτουργίας των ΟΤΑ» και «Νέα πεδία αναπτυξιακής δράσης στην ΤΑ και τα Ν.Π των ΟΤΑ», ανοίγει νέα πεδία για την άνθηση της επιχειρηματικότητας θέτοντας σε προτεραιότητα την μακρόχρονη παραχώρηση σε επιχειρηματικούς ομίλους της δημοτικής ακίνητης περιουσίας και άλλων υποδομών τους με συνοδεία και εδώ προκλητικών φοροαπαλλαγών και διευκολύνσεων.</p>
<p>Αντίθετα, τα κλιμακούμενα φοροεισπρακτικά μέτρα και το φόβητρο των ηλεκτρονικών πλειστηριασμών για τα λαϊκά νοικοκυριά επιβεβαιώνουν ότι όπως στην κρίση έτσι και στην φάση ανάπτυξης ο λαός θα συνεχίσει να βιώνει τη φτώχεια, το φοροκυνηγητό, την ανασφάλεια, να αγκομαχά να τα βγάλει πέρα.</p>
<p>Οι οφειλές των νοικοκυριών προς τους Δήμους αφορούν: σε ανταποδοτικά τέλη, τέλη νεκροταφείου, οφειλές νερού, τροφεία παιδικών σταθμών, κατάληψης πεζοδρομίων, το τέλος επιτηδεύματος, κλήσεις από την στάθμευση αυτοκινήτων ΤΑΠ. κλπ. Σε κάποιες περιπτώσεις μεγάλα ποσά οφελών αφορούν σε απαλλοτριώσεις ελευθέρων χώρων και πλατειών που επιβαρύνουν τα παρακείμενα σπίτια, κ.α. Αυτές οι οφειλές αποτυπώνονται στους προϋπολογισμούς των Δήμων ως έσοδα παρελθόντων ετών (ΠΟΕ). Για την είσπραξή τους έχουν προωθηθεί σειρά από νομοθετικές ρυθμίσεις, από τη σημερινή και τις προηγούμενες κυβερνήσεις ως προς την αυστηρή πιστοποίηση των οφειλών στους Δήμους, την ευθυγράμμιση του χρόνου και των διαδικασιών παραγραφής τους με αυτές του δημοσίου, τον έλεγχο των δημοτικών υπηρεσιών, δημοτικών αρχών από ελεγκτικό συνέδριο, τον καταλογισμό τυχόν παραλήψεων είσπραξης οφειλών σε υπηρεσιακούς παράγοντες και δημοτικές αρχές. Πρόσφατες νομοθετικές ρυθμίσεις έδωσαν τη δυνατότητα στους Δήμους να διασταυρώνουν στοιχεία οφειλετών με άλλους κρατικούς εισπρακτικούς μηχανισμούς (εφορεία, Ε9, ΔΕΗ).</p>
<p>Επειδή η πλειοψηφία του λαού αδυνατεί να ανταποκριθεί σε όλα αυτά τα βάρη που συνολικά έχουν φορτωθεί στις πλάτες της, κρίνεται σκόπιμο, να δίνεται η δυνατότητα με βάση συγκριμένα εισοδηματικά και οικογενειακά κριτήρια να διαγράφονται χρέη, πρόστιμα και προσαυξήσεις προς τους Δήμους, βεβαιωθέντα ή μη.</p>
<p>Από την υπάρχουσα εμπειρία των έως τώρα «δυνατοτήτων» διακανονισμών, όπως αυτός των 100 δόσεων, έχει αποδειχθεί ότι υπάρχει αδυναμία των μικρομεσαίων επιχειρήσεων, των μισθωτών, των συνταξιούχων, των ανέργων που αποτελούσαν την πλειοψηφία όσων μπήκαν σε ρύθμιση, να ανταποκριθούν στην εκτεταμένη φοροληστεία και είναι επείγουσα ανάγκη να θεσπιστεί σαφές και καθορισμένο νομοθετικό πλαίσιο με το οποίο θα δίνεται η δυνατότητα περεταίρω διευκολύνσεων με απόφαση και ευθύνη των δημοτικών συμβουλίων.</p>
<p>Οι πάσης φύσεως οφειλές προς τους Δήμους είναι ζήτημα για το οποίο πρέπει να δίνεται η δυνατότητα στα δημοτικά συμβούλια να αποφασίζουν επ’ αυτού, λαμβάνοντας υπόψη τις συνθήκες σε κάθε διοικητική περιφέρεια, τον αριθμό των ανέργων, των ενταγμένων στο ΚΕΑ και άλλες ιδιαιτερότητες κοινωνικοοικονομικές που θα μπορούσαν να αποτελέσουν κριτήριο, διευκόλυνσης, μερικής ή ολικής απαλλαγής ώστε η δυνατόν να προστατευτούν το οποίο εισόδημα και η περιουσία των λαϊκών οικογενειών.</p>
<p>Επειδή δε δίνεται ήδη η δυνατότητα διαγραφής των προσαυξήσεων εκπρόθεσμης καταβολής σε περιπτώσεις οικονομικής αδυναμίας που προήλθε από γεγονότα ανωτέρας βίας με βάση την παρ. 3 του άρθρου 174 Ν. 3463/2006, ως εκ τούτου τελολογικά συνάγεται ότι η οικονομική αδυναμία συνιστά επαρκή αιτιολογικό λόγο της αδυναμίας ανταπόκρισης σε χρέη προς τους Δήμους.</p>
<p>Με δεδομένο το υφιστάμενο ασφυκτικό πλαίσιο, εφόσον νομοθετηθεί η δυνατότητα των δημοτικών συμβουλίων να διαγράφουν σε περιπτώσεις οικονομικής αδυναμίας με συγκεκριμένα κριτήρια πάσης φύσεως χρέη προς τους Δήμους, επιτυγχάνεται η στάθμιση ωφέλειας και βλάβης η οποία θα προκαλούνταν από την εφαρμογή αναγκαστικών μέτρων για χρέη οικονομικά αδύναμων οικογενειών, επιλέγεται το ηπιότερο μέτρο, καθώς η απειλή με κατασχέσεις στα ήδη ρημαγμένα νοικοκυριά σε καμία περίπτωση δεν μπορεί να γίνει αποδεκτή ούτε να θεωρηθεί «πρόσφορη» ή « αναγκαία».</p>
<p>Με την προσθήκη παραγράφων στο άρθρο 174 του ν. 3463/2006, δίνεται η δυνατότητα στα δημοτικά συμβούλια που γνωρίζουν από κοντά και μέσω των κοινωνικών υπηρεσιών τους την κατάσταση του νοικοκυριού αφενός να αποφασίζουν για τα κριτήρια ολικής, μερικής διαγραφής πάσης φύσεως χρεών, τη δοσοποίηση κλπ., αφετέρου να λαμβάνουν ειδικά αιτιολογημένες αποφάσεις κατά περίπτωση και εφόσον πληρούνται τα κριτήρια τη διαγραφή των χρεών. Με αυτή τη νομοθετική πρόβλεψη μπαίνουν κοινωνικοοικονομικά κριτήρια και θα μπορούν περιπτωσιολογικά να απαλλάσσονται από χρέη οι μακροχρόνια άνεργοι, οι ενταγμένοι στο ΚΕΑ, τα άτομα με αναπηρία, οι πολύτεκνοι, οι τρίτεκνοι, οι μονογονεϊκές οικογένειες κλπ. και να προστατεύονται οι εργαζόμενοι στις αντίστοιχες υπηρεσίες των Δήμων από τυχόν καταλογισμό, υπόνοια σε δόλο ή αμέλεια στην είσπραξη των εσόδων.</p>
<p>ΤΡΟΠΟΛΟΓΙΑ-ΠΡΟΣΘΗΚΗ</p>
<p>Στο σχέδιο νόμου του Υπουργείου Εσωτερικών «Μεταρρύθμιση του θεσμικού πλαισίου της Τοπικής Αυτοδιοίκησης – Εμβάθυνση της Δημοκρατίας – Ενίσχυση της Συμμετοχής – Βελτίωση της οικονομικής και αναπτυξιακής λειτουργίας των ΟΤΑ [Πρόγραμμα «ΚΛΕΙΣΘΕΝΗΣ Ι»] – Ρυθμίσεις για τον εκσυγχρονισμό του πλαισίου οργάνωσης και λειτουργίας των ΦΟ.ΔΣ.Α – Ρυθμίσεις για την αποτελεσματικότερη, ταχύτερη και ενιαία άσκηση των αρμοδιοτήτων σχετικά με την απονομή ιθαγένειας και την πολιτογράφηση – Λοιπές διατάξεις αρμοδιότητας ΥΠΕΣ»</p>
<p>Μετά την παράγραφο 2 του άρθρου 174 του ν. 3463/2006, προστίθεται παράγραφος 3, ως εξής:<br />
«3α. Με απόφαση του δημοτικού συμβουλίου, που λαμβάνεται με την απόλυτη πλειοψηφία του αριθμού των μελών του, είναι δυνατή η διαγραφή κάθε είδους χρεών , βεβαιωθέντων ή μη, προς τους Δήμους ολόκληρων ή εν μέρει για τους απόρους, τα άτομα με αναπηρίες, τους πολύτεκνους, τους τρίτεκνους, τις μονογονεϊκές οικογένειες και τους μακροχρόνια άνεργους, όπως η ιδιότητα των ανωτέρω οριοθετείται αντίστοιχα από την κείμενη νομοθεσία, καθώς και τους δικαιούχους του πρώτου κεφαλαίου του ν. 4320/2015 (Α’ 29) και για περίπτωση που αποδεδειγμένα υπάρχει οικονομική αδυναμία που προήλθε ανεξάρτητα από δική τους υπαιτιότητα. Με την ίδια απόφαση μπορεί να τίθενται και τα εισοδηματικά κριτήρια για τη χορήγηση της ως άνω διαγραφής χρεών, ή μείωση, ή δοσοποίησή τους.</p>
<p>β. Οι ΔΕΥΑ και τα ΝΠΔΔ των Δήμων με απόφαση του Διοικητικού Συμβουλίου τους μπορούν να αποφασίζουν κατά αντιστοιχία και με τα ίδια κριτήρια μετά από αίτηση των χρηστών τους. Οι ΔΕΥΑ μπορούν επίσης να θεσπίζουν διαγραφή χρεών ολοκληρωτικά ή εν μέρει, καθώς και την δοσοποίησή τους για επαγγελματίες και αγρότες που αποδεδειγμένα υπάρχει οικονομική αδυναμία που προήλθε από γεγονότα ανεξάρτητα από δική τους υπαιτιότητα και των οποίων το οικογενειακό ετήσιο εισόδημα δεν υπερβαίνει τις δώδεκα χιλιάδες (12.000) ευρώ. Με την ίδια απόφαση τίθενται τα εισοδηματικά και άλλα κοινωνικά κριτήρια για τη χορήγηση της ως άνω διαγραφής χρεών, ή μείωση ή δοσοποίησή τους».</p>
<p>2.Η υφιστάμενη παράγραφος 3 του άρθρου 174 του ν. 3463/2006 αναριθμείται και παίρνει τον αύξοντα αριθμό 4</p>
<p>Αθήνα, 10 Ιουλίου 2018</p>
<p>Οι προτείνοντες βουλευτές</p>
<p>Μανώλης Συντυχάκης</p>
<p>Νίκος Καραθανασόπουλος</p>
<p>Γιάννης Δελής</p>
<p>Γιώργος Λαμπρούλης</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

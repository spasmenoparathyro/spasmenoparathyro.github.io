<!DOCTYPE html>
<html>
    <head>
        <meta charset="UTF-8">
        <title>Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους</title>
        <meta name="viewport" content="width=device-width, initial-scale=1.0">
        <meta name="description" content="Σιγά. Φυλακισμένοι είναι έτσι κι αλλιώς, τι θα κάνουν; Θα βαρεθούν να περιμένουν και θα φύγουν;">
        <link rel="canonical" href="https://spasmenoparathyro.me/fylakismenoi-treis-mines">
        <meta property="og:locale" content="el_GR">
        <meta property="og:type" content="article">
        <meta property="og:title" content="Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους">
        <meta property="og:description" content="Σιγά. Φυλακισμένοι είναι έτσι κι αλλιώς, τι θα κάνουν; Θα βαρεθούν να περιμένουν και θα φύγουν;">
        <meta property="og:url" content="https://spasmenoparathyro.me/fylakismenoi-treis-mines">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-01-18T14:59:03+00:00">
        <meta property="article:modified_time" content="2018-01-18T14:59:03+00:00">
        <meta property="og:updated_time" content="2018-01-18T14:59:03+00:00">
        <meta property="og:image" content="https://spasmenoparathyro.me/imgs/dc987361b6977a7114a29009e6cb6b3f.jpg">
        <meta property="og:image:secure_url" content="https://spasmenoparathyro.me/imgs/dc987361b6977a7114a29009e6cb6b3f.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Σιγά. Φυλακισμένοι είναι έτσι κι αλλιώς, τι θα κάνουν; Θα βαρεθούν να περιμένουν και θα φύγουν;">
        <meta name="twitter:title" content="Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους">
        <meta name="twitter:image" content="https://spasmenoparathyro.me/imgs/dc987361b6977a7114a29009e6cb6b3f.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους">Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">18 Jan 2018, 14:59</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Εδώ και τρεις μήνες το υπ. Δικαιοσύνης έχει πάντα κάτι καλύτερο να κάνει, από το να συναντηθεί με φυλακισμένους</hi>
                <picture>
                    <source srcset="imgs/dc987361b6977a7114a29009e6cb6b3f-640.webp" type="image/webp">
                    <source srcset="imgs/dc987361b6977a7114a29009e6cb6b3f-640.jpg" type="image/jpeg"> 
                    <img src="imgs/dc987361b6977a7114a29009e6cb6b3f-640.jpg">
                </picture>
                <h2 id="articleDescr">Σιγά. Φυλακισμένοι είναι έτσι κι αλλιώς, τι θα κάνουν; Θα βαρεθούν να περιμένουν και θα φύγουν;</h2>
                <hr>
                <p>Σιγά. Φυλακισμένοι είναι έτσι κι αλλιώς, τι θα κάνουν; Θα βαρεθούν να περιμένουν και θα φύγουν;</p>
<p><!--more--></p>
<hr />
<p>Με ανακοίνωσή της, η Επιτροπή Αγώνα Φυλακών προειδοποιεί για κλιμάκωση κινητοποιήσεων σε περίπτωση που το υπουργείο Δικαιοσύνης δεν απαντήσει στα αιτήματα των φυλακισμένων σχετικά με το νέο σωφρονιστικό κώδικα.</p>
<p>Από τα τέλη Οκτωβρίου έχει ξεκινήσει πανελλαδική κινητοποίηση ενάντια στο νέο σωφρονιστικό κώδικα και μέχρι τώρα συμμετέχουν οι ανδρικές και γυναικείες φυλακές Κορυδαλλού, οι φυλακές Χανίων, Λάρισας, Μαλανδινού, Δομοκού, Κέρκυρας, Αγ. Στέφανου Πάτρας και Τρικάλων.</p>
<p>Όπως αναφέρουν:</p>
<p style="padding-left: 30px;"><em>η ασχήμια του σωφρονιστικού συστήματος δεν αλλάζει κλείνοντας τα μάτια και τα αυτιά. [&#8230;] Περιμένουμε 3 μήνες για μια συνάντηση από το υπουργείο που δεν έγινε ποτέ. Το ότι μας αγνοούν δεν σημαίνει ότι δεν υπάρχουμε. Κι αυτό θα το κάνουμε να το καταλάβουν</em></p>
<p>Αν μέχρι την ερχόμενη Δευτέρα δεν εμφανιστεί κάποιος εκπρόσωπος του υπουργείου, οι φυλακισμένοι δηλώνουν έτοιμοι να κλιμακώσουν τις κινητοποιήσεις τους με δράσεις μέσα στη φυλακή και επέκταση της διαμαρτυρίας τις νυχτερινές ώρες με όποιο κόστος κι αν υπάρξει.</p>
<p>Αναλυτικά η ανακοίνωση:</p>
<hr />
<p>ΕΠΙΤΡΟΠΗ ΑΓΩΝΑ ΦΥΛΑΚΩΝ- ΕΚΤΑΚΤΗ ΑΝΑΚΟΙΝΩΣΗ</p>
<p>Τέλη Οκτωβρίου ξεκίνησε στις φυλακές η πανελλαδική κινητοποίηση ενάντια στον νέο σωφρονιστικό κώδικα.<br />
Αυτή τη στιγμή συμμετέχουν οι φυλακές:</p>
<p>1) Ανδρικές φυλακές Κορυδαλλού<br />
2) Γυναικείες φυλακές Κορυδαλλού<br />
3) Φυλακές Χανίων<br />
4) Φυλακές Λάρισας<br />
5) Φυλακές Μαλανδρίνου<br />
6) Φυλακές Δομοκού<br />
7) Φυλακές Κέρκυρας<br />
8) Φυλακές Αγ. Στέφανου Πάτρας<br />
9) Φυλακές Τρικάλων</p>
<p>Και σύντομα η κινητοποίηση θα επεκταθεί και στις υπόλοιπες φυλακές.<br />
Ήδη έχουν αποσταλεί πολλά υπομνήματα στο υπουργείο Δικαιοσύνης, μαζί με τις υπογραφές χιλιάδων κρατουμένων.</p>
<p>Τις πρώτες μέρες της κινητοποίησης, στις 2/11/2017, εμφανίστηκε στις φυλακές Κορυδαλλού ο διευθυντής γενικού συντονισμού σωφρονιστικών καταστημάτων Π. Δουλάμης, ο οποίος ανταποκρίθηκε θετικά στα αιτήματά μας για εξανθρωπισμό των διατάξεων του σωφρονιστικού κώδικα. Όπως όμως αποδείχτηκε εκ των υστέρων το υπουργείο εφάρμοσε απέναντι μας μια παρελκυστική τακτική καθησυχασμού για να μας εξαπατήσει και να περάσει από την πίσω πόρτα τα σχέδιά του.<br />
Μέσα από υποσχέσεις, μας προσέφεραν το ΤΙΠΟΤΑ και περιμέναν να τους πούμε και «ευχαριστώ».<br />
Η συνέχιση όμως της κινητοποίησης τους ανάγκασε να οπισθοχωρήσουν και να παγώσουν την ψήφιση του σωφρονιστικού κώδικα.<br />
Τώρα συνεχίζουν να μας κοροϊδεύουν με μια αόριστη παράταση, στην οποία δεν συμβαίνει τίποτα, με σκοπό να μας φθείρουν και να λήξουμε την κινητοποίηση γυρνώντας στα κελιά μας.<br />
Όμως σκοπός μας δεν είναι να παγώσει ο νέος σωφρονιστικός κώδικας, ούτε να παραμείνει ο παλιός, ΑΛΛΑ να αλλάξει εδώ και τώρα, διεκδικώντας ανθρωπιά και αξιοπρέπεια μέσα στη φυλακή.</p>
<p>Είναι παράδοξο και αντιφατικό, πως οι ίδιοι άνθρωποι του υπουργείου Δικαιοσύνης, πριν πάρουν την εξουσία, ήταν αυτοί που έριχναν κροκοδείλια δάκρυα και παρίσταναν τους συμπαραστάτες στους αγώνες των φυλακισμένων για τα δικαιώματά μας, ενώ τώρα έχουν κλειστές πόρτες και κατεβασμένα τηλέφωνα, αρνούμενοι να μιλήσουν μαζί μας.</p>
<p>Φαίνεται πως όσοι παίρνουν την εξουσία, ξεχνούν τα πάντα εκτός από το να κάνουν τα πάντα για να την κρατήσουν.</p>
<p>Όμως η ασχήμια του σωφρονιστικού συστήματος δεν αλλάζει κλείνοντας τα μάτια και τα αυτιά. Είμαστε εδώ, διεκδικούμε και αγωνιζόμαστε για τη χαμένη μας αξιοπρέπεια και το δικαίωμά μας να παραμείνουμε άνθρωποι και όχι αριθμοί κλειδωμένοι σε κελιά.</p>
<p>Περιμένουμε 3 μήνες για μια συνάντηση από το υπουργείο που δεν έγινε ποτέ. Το ότι μας αγνοούν δεν σημαίνει ότι δεν υπάρχουμε. Κι αυτό θα το κάνουμε να το καταλάβουν.</p>
<p>Αν μέχρι τη Δευτέρα 22 Γενάρη δεν εμφανιστεί κάποιος εκπρόσωπος του υπουργείου, να μας απαντήσει επίσημα στα αιτήματά μας για τον σωφρονιστικό κώδικα που έχουμε θέσει από τα τέλη Οκτωβρίου του 2017, τότε θα κλιμακώσουμε την κινητοποίησή μας με δράσεις μέσα στη φυλακή και επέκταση της διαμαρτυρίας μας τις νυχτερινές ώρες με όποιο κόστος κι αν υπάρξει.</p>
<p>ΓΙΑΤΙ ΤΟ ΔΙΚΑΙΩΜΑ ΣΤΗΝ ΑΞΙΟΠΡΕΠΕΙΑ ΔΕΝ ΣΤΟ ΧΑΡΙΖΟΥΝ…ΤΟ ΔΙΕΚΔΙΚΕΙΣ.</p>
<p>Επιτροπή Αγώνα Φυλακών Κορυδαλλού<br />
17/01/2018</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

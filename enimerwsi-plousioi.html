<!DOCTYPE html>
<html>
    <head>
        <meta charset="UTF-8">
        <title>Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες</title>
        <meta name="viewport" content="width=device-width, initial-scale=1.0">
        <meta name="description" content="Με μια ευρωπαϊκή οδηγία που αναμένεται να ψηφιστεί στις 20 Ιουνίου από το ευρωπαϊκό κοινοβούλιο, το τελευταίο μέσο ενημέρωσης στο οποίο δεν κυριαρχεί αποκλειστικά αυτός που έχει λεφτά, δηλαδή το ίντερνετ, αναμένεται να περάσει αποκλειστικά σε αυτούς που έχουν λεφτά.">
        <link rel="canonical" href="https://spasmenoparathyro.me/enimerwsi-plousioi">
        <meta property="og:locale" content="el_GR">
        <meta property="og:type" content="article">
        <meta property="og:title" content="Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες">
        <meta property="og:description" content="Με μια ευρωπαϊκή οδηγία που αναμένεται να ψηφιστεί στις 20 Ιουνίου από το ευρωπαϊκό κοινοβούλιο, το τελευταίο μέσο ενημέρωσης στο οποίο δεν κυριαρχεί αποκλειστικά αυτός που έχει λεφτά, δηλαδή το ίντερνετ, αναμένεται να περάσει αποκλειστικά σε αυτούς που έχουν λεφτά.">
        <meta property="og:url" content="https://spasmenoparathyro.me/enimerwsi-plousioi">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-05-09T13:18:41+00:00">
        <meta property="article:modified_time" content="2018-05-09T13:18:41+00:00">
        <meta property="og:updated_time" content="2018-05-09T13:18:41+00:00">
        <meta property="og:image" content="https://spasmenoparathyro.me/imgs/b5774d21bdd1594022776bf38100e19c.jpg">
        <meta property="og:image:secure_url" content="https://spasmenoparathyro.me/imgs/b5774d21bdd1594022776bf38100e19c.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Με μια ευρωπαϊκή οδηγία που αναμένεται να ψηφιστεί στις 20 Ιουνίου από το ευρωπαϊκό κοινοβούλιο, το τελευταίο μέσο ενημέρωσης στο οποίο δεν κυριαρχεί αποκλειστικά αυτός που έχει λεφτά, δηλαδή το ίντερνετ, αναμένεται να περάσει αποκλειστικά σε αυτούς που έχουν λεφτά.">
        <meta name="twitter:title" content="Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες">
        <meta name="twitter:image" content="https://spasmenoparathyro.me/imgs/b5774d21bdd1594022776bf38100e19c.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες">Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">09 May 2018, 13:18</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Την ενημέρωση αποκλειστικά στα χέρια των πλουσίων, θα αποπειραθεί να παραδώσει η Ευρωπαϊκή Ένωση σε λίγες εβδομάδες</hi>
                <picture>
                    <source srcset="imgs/b5774d21bdd1594022776bf38100e19c-640.webp" type="image/webp">
                    <source srcset="imgs/b5774d21bdd1594022776bf38100e19c-640.jpg" type="image/jpeg"> 
                    <img src="imgs/b5774d21bdd1594022776bf38100e19c-640.jpg">
                </picture>
                <h2 id="articleDescr">Με μια ευρωπαϊκή οδηγία που αναμένεται να ψηφιστεί στις 20 Ιουνίου από το ευρωπαϊκό κοινοβούλιο, το τελευταίο μέσο ενημέρωσης στο οποίο δεν κυριαρχεί αποκλειστικά αυτός που έχει λεφτά, δηλαδή το ίντερνετ, αναμένεται να περάσει αποκλειστικά σε αυτούς που έχουν λεφτά.</h2>
                <hr>
                <p><span style="color: #ff0000;">Update</span>: Το τελικό κείμενο το οποίο θα πάει για ψηφοφορία στο ευρωπαϊκό κοινοβούλιο, μπορείτε να το βρείτε <a href="https://eur-lex.europa.eu/legal-content/EN/TXT/HTML/?uri=CELEX%3A52016PC0593" target="_blank" rel="noopener">εδώ</a>. Σε αυτό, δεν περιέχονται οι αρχικές ρυθμίσεις που είχαν προταθεί για το λεγόμενο link taxation και τις οποίες μπορείτε να τις βρείτε <a href="https://juliareda.eu/wp-content/uploads/2018/03/voss11.pdf" target="_blank" rel="noopener">εδώ</a>. Οπότε από το συγκεκριμένο νομοσχέδιο, δεν προκύπτει άμεσος κίνδυνος για τις ανεξάρτητες ενημερωτικές ιστοσελίδες, πράγμα που ακυρώνει σε ένα μεγάλο βαθμό το αρχικό άρθρο που δημοσιεύσαμε και το οποίο μπορείτε να βρείτε παρακάτω:<!--more--></p>
<hr />
<p>Με μια ευρωπαϊκή οδηγία που αναμένεται να ψηφιστεί στις 20 Ιουνίου από το ευρωπαϊκό κοινοβούλιο, το τελευταίο μέσο ενημέρωσης στο οποίο δεν κυριαρχεί αποκλειστικά αυτός που έχει λεφτά, δηλαδή το ίντερνετ, αναμένεται να περάσει αποκλειστικά σε αυτούς που έχουν λεφτά.</p>
<p>Συγκεκριμένα, σύμφωνα με το Electronic Frontier Foundation και τη Mozilla, αν ψηφιστεί το Digital Single Market Directive, θα έρθουν κάποιες ριζικές αλλαγές στον τρόπο που λειτουργεί το ίντερνετ στην Ευρώπη.</p>
<p>Ξεκινώντας από το πιο μικρό <a href="https://changecopyright.org/en-US/impact#creator-innovator" target="_blank" rel="noopener">παράδειγμα</a>, ο μέσος χρήστης του Facebook, του Youtube, του Twitter και με λίγα λόγια, όλοι σχεδόν οι χρήστες του ίντερνετ, δε θα μπορούν να χρησιμοποιούν και να ανεβάζουν στους λογαριασμούς τους αλλαγμένες εικόνες και βίντεο των οποίων οι πηγές προστατεύονται από πνευματικά δικαιώματα. Ναι, το μικρότερο παράδειγμα είναι ότι δε θα μπορούμε να ανεβάζουμε memes ή έστω εικόνες με γάτες στο ίντερνετ, χωρίς να πληρώνουμε πρόστιμο.</p>
<p><a href="https://i2.wp.com/spasmenoparathyro.me/wp-content/uploads/2018/05/2018050920.jpg?ssl=1"><img class="aligncenter size-large wp-image-2377" src="https://i2.wp.com/spasmenoparathyro.me/wp-content/uploads/2018/05/2018050920.jpg?resize=640%2C624&#038;ssl=1" alt="" width="640" height="624" srcset="https://i2.wp.com/spasmenoparathyro.me/wp-content/uploads/2018/05/2018050920.jpg?resize=1024%2C998&amp;ssl=1 1024w, https://i2.wp.com/spasmenoparathyro.me/wp-content/uploads/2018/05/2018050920.jpg?resize=300%2C292&amp;ssl=1 300w, https://i2.wp.com/spasmenoparathyro.me/wp-content/uploads/2018/05/2018050920.jpg?resize=768%2C748&amp;ssl=1 768w, https://i2.wp.com/spasmenoparathyro.me/wp-content/uploads/2018/05/2018050920.jpg?w=1200&amp;ssl=1 1200w" sizes="(max-width: 640px) 100vw, 640px" data-recalc-dims="1" /></a></p>
<p>Ναι τα memes, είναι το μικρότερο παράδειγμα και το αναφέρουμε απλά για να σπάσουμε τον πάγο, καθώς τα πράγματα είναι πολύ σοβαρότερα.</p>
<p>Μία άλλη αλλαγή που θα έρθει με τη νέα οδηγία της Ευρωπαϊκής Ένωσης, θα είναι η πρόσβαση στη γνώση και <a href="https://changecopyright.org/en-US/impact#technologist" target="_blank" rel="noopener">συγκεκριμένα</a> στη δυνατότητα πρόσβασης και ανάλυσης μεγάλου όγκου δεδομένων, που χρησιμοποιούνται για ερευνητικούς σκοπούς. Δεδομένα που χρησιμοποιούνται συνήθως για έρευνες από μεγάλες εταιρείες και ιδρύματα, αλλά που σε αρκετές περιπτώσεις χρησιμοποιούνται και από ανεξάρτητους ερευνητές για να επιβεβαιώσουν αυτές τις έρευνες. Τώρα πλέον οι ανεξάρτητοι ερευνητές δε θα έχουν πρόσβαση σε αυτά τα δεδομένα και οι μόνοι που θα μπορούν να έχουν πρόσβαση και να παράγουν γνώση, θα είναι αυτοί που θα μπορούν να πληρώσουν για κάτι τέτοιο.</p>
<p>Μία τρίτη αλλαγή, έρχεται στον τομέα της ενημέρωσης. Η ενημέρωση που όσον αφορά τα τηλεοπτικά κανάλια, τους ραδιοφωνικούς σταθμούς και τις εφημερίδες, έχει ήδη περάσει στα χέρια αυτών που έχουν να πληρώσουν τις εγκαταστάσεις και τους υπαλλήλους. Με τα παραδοσιακά μέσα ενημέρωσης να γνωρίζουν την απαξίωση, αφού πλέον δεν προσφέρουν ενημέρωση αλλά υπηρεσίες στους ιδιοκτήτες τους, ένα μεγάλο μέρος της κοινής γνώμης στρέφεται στο ίντερνετ και σε ανεξάρτητες ιστοσελίδες προκειμένου να ενημερωθεί για το τι συμβαίνει γύρω του.</p>
<p><a href="https://i0.wp.com/spasmenoparathyro.me/wp-content/uploads/2018/05/2018050921.png?ssl=1"><img class=" td-modal-image aligncenter wp-image-2378 size-full" src="https://i0.wp.com/spasmenoparathyro.me/wp-content/uploads/2018/05/2018050921.png?resize=1000%2C563&#038;ssl=1" alt="" width="1000" height="563" srcset="https://i0.wp.com/spasmenoparathyro.me/wp-content/uploads/2018/05/2018050921.png?w=1000&amp;ssl=1 1000w, https://i0.wp.com/spasmenoparathyro.me/wp-content/uploads/2018/05/2018050921.png?resize=300%2C169&amp;ssl=1 300w, https://i0.wp.com/spasmenoparathyro.me/wp-content/uploads/2018/05/2018050921.png?resize=768%2C432&amp;ssl=1 768w" sizes="(max-width: 1000px) 100vw, 1000px" data-recalc-dims="1" /></a></p>
<p>Αυτή ακριβώς την τρύπα προσπαθεί να μπαλώσει η νέα οδηγία της Ευρωπαϊκής Ένωσης, επιβάλοντας πρόστιμα σε όποιον δημοσιεύσει μέρος ενός άρθρου χωρίς να πληρώσει τον ιδιοκτήτη του αρχικού άρθρου. Για παράδειγμα, αυτό το λινκ που μπορείτε να πατήσετε <a href="https://www.eff.org/deeplinks/2018/04/european-copyright-law-isnt-great-it-could-soon-get-lot-worse" target="_blank" rel="noopener">εδώ</a>, στο μέλλον για να υπάρχει θα πρέπει να καταβληθεί αντίτιμο από το Σπασμένο Παράθυρο προς το Electronic Frontier Foundation, αλλιώς το Σπασμένο Παράθυρο θα κληθεί να πληρώσει πρόστιμο. Ακόμα και αν το Electronic Frontier Foundation, πει &#8220;δε με νοιάζει, ό,τι γράφω στο site μου είναι δωρεάν και μπορεί να το πάρει ο καθένας&#8221;, πάλι το Σπασμένο Παράθυρο και οποιοσδήποτε άλλος χρησιμοποιήσει ένα λινκ ή μεταδώσει ένα μικρό μέρος ενός άλλου άρθρου, θα κληθεί να πληρώσει πρόστιμο.</p>
<p>Όχι μόνο αυτό, αλλά οι μεγάλες σελίδες κοινωνικής δικτύωσης όπως το Facebook ή το Twitter, αλλά και πάροχοι ίντερνετ, θα είναι <a href="https://supporters.eff.org/civicrm/mailing/view?reset=1&amp;id=2820" target="_blank" rel="noopener">υποχρεωμένοι</a> να δημιουργήσουν και να εγκαταστήσουν τεχνολογία που θα ανιχνεύει χρήστες και ιστοσελίδες που δημοσιεύουν τέτοιο &#8220;παράνομο&#8221; περιεχόμενο και θα κληθούν να λάβουν μέτρα, τα οποία δεν έχουν ξεκαθαριστεί ακόμα, αλλά μάλλον θα περιλαμβάνουν και τον οριστικό αποκλεισμό από τις πλατφόρμες τους.</p>
<p>Οι μόνοι οι οποίοι θα μπορούν να δρουν ανενόχλητοι και να μοιράζουν ενημέρωση κάτω από αυτό το καθεστώς, θα είναι αυτοί που θα έχουν να πληρώσουν το ανάλογο αντίτιμο. Και συνήθως αυτοί που έχουν να πληρώσουν είναι οι πλούσιοι. Και σίγουρα θα βρεθούν πολλοί πλούσιοι εκεί έξω, που θα θέλουν να προσφέρουν ενημέρωση. Μπορούμε να φανταστούμε για παράδειγμα μία ιστοσελίδα με τίτλο &#8220;El Dorado News&#8221; που θα ενημερώνει για τις εξορύξεις στη Χαλκιδική και πόσο ευεργετικό είναι το κάδμιο για τον ανθρώπινο οργανισμό. Ή μία άλλη σελίδα, ίσως με τίτλο &#8220;Novartis Ενημέρωση&#8221; όπου θα μαθαίνουμε πόσο σημαντικό είναι να αυξηθεί η τιμή ενός αντικαρκινικού φαρμάκου κατά 17000% προκειμένου να διατηρηθεί η ικανότητα της εταιρείας να ερευνά και να βρίσκει καινούρια φάρμακα.</p>
<p>Και κάποιοι θα αναρωτηθούν &#8220;Καλά ρε μεγάλε, αν είναι τόσο ζόρικα τα πράγματα, γιατί δεν έχει βουήξει ο τόπος και το μαθαίνω από σένα;&#8221;</p>
<p>Είναι μία καλή ερώτηση. Γιατί μία μεγάλη εφημερίδα, ή μία ιστοσελίδα που ανήκει σε κάποιον επιχειρηματία ή σε κάποιο κόμμα, δεν αναφέρει ότι η Ευρωπαϊκή Ένωση σκοπεύει να εξαλείψει τον ανταγωνισμό της;</p>
<p>Δεν είμαστε σίγουροι για την απάντηση, αλλά θα ρισκάρουμε να υποθέσουμε πως κάτι τέτοιο γίνεται, επειδή είναι προς το άμεσο οικονομικό συμφέρον του ιδιοκτήτη της.</p>
<p>Καλώς ήρθατε στον κόσμο των ενημερωτικών ολιγοπωλίων.</p>
<p><span style="color: #ff0000;"><strong>Update</strong></span></p>
<p>Το τελικό κείμενο το οποίο θα πάει για ψηφοφορία στο ευρωπαϊκό κοινοβούλιο, μπορείτε να το βρείτε <a href="https://eur-lex.europa.eu/legal-content/EN/TXT/HTML/?uri=CELEX%3A52016PC0593" target="_blank" rel="noopener">εδώ</a>. Σε αυτό, δεν περιέχονται οι αρχικές ρυθμίσεις που είχαν προταθεί για λεγόμενο link taxation και τις οποίες μπορείτε να τις βρείτε <a href="https://juliareda.eu/wp-content/uploads/2018/03/voss11.pdf" target="_blank" rel="noopener">εδώ</a>. Οπότε από το συγκεκριμένο νομοσχέδιο, δεν προκύπτει άμεσος κίνδυνος για τις ανεξάρτητες ενημερωτικές ιστοσελίδες, πράγμα που ακυρώνει σε ένα βαθμό την τρίτη αλλαγή που παραθέσαμε παραπάνω.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

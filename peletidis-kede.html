<!DOCTYPE html>
<html>
    <head>
        <meta charset="UTF-8">
        <title>Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς</title>
        <meta name="viewport" content="width=device-width, initial-scale=1.0">
        <meta name="description" content="Ο δήμαρχος Πατρέων Κώστας Πελετίδης, ζητά νομοθετική ρύθμιση ώστε να δοθεί η δυνατότητα στα δημοτικά συμβούλια, να διαγράφουν χρέη αδύναμων οικονομικά νοικοκυριών, προκειμένου να αποφύγουν τους ηλεκτρονικούς πλειστηριασμούς.">
        <link rel="canonical" href="https://spasmenoparathyro.me/peletidis-kede">
        <meta property="og:locale" content="el_GR">
        <meta property="og:type" content="article">
        <meta property="og:title" content="Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς">
        <meta property="og:description" content="Ο δήμαρχος Πατρέων Κώστας Πελετίδης, ζητά νομοθετική ρύθμιση ώστε να δοθεί η δυνατότητα στα δημοτικά συμβούλια, να διαγράφουν χρέη αδύναμων οικονομικά νοικοκυριών, προκειμένου να αποφύγουν τους ηλεκτρονικούς πλειστηριασμούς.">
        <meta property="og:url" content="https://spasmenoparathyro.me/peletidis-kede">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-06-21T14:00:46+00:00">
        <meta property="article:modified_time" content="2018-06-21T14:00:46+00:00">
        <meta property="og:updated_time" content="2018-06-21T14:00:46+00:00">
        <meta property="og:image" content="https://spasmenoparathyro.me/imgs/bb49a14a02491c3579750fa44f89de89.jpg">
        <meta property="og:image:secure_url" content="https://spasmenoparathyro.me/imgs/bb49a14a02491c3579750fa44f89de89.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Ο δήμαρχος Πατρέων Κώστας Πελετίδης, ζητά νομοθετική ρύθμιση ώστε να δοθεί η δυνατότητα στα δημοτικά συμβούλια, να διαγράφουν χρέη αδύναμων οικονομικά νοικοκυριών, προκειμένου να αποφύγουν τους ηλεκτρονικούς πλειστηριασμούς.">
        <meta name="twitter:title" content="Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς">
        <meta name="twitter:image" content="https://spasmenoparathyro.me/imgs/bb49a14a02491c3579750fa44f89de89.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς">Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">21 Jun 2018, 14:00</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Κάλεσμα του Πελετίδη προς όλους τους δημάρχους, για ρύθμιση που θα προστατεύει νοικοκυριά από ηλεκτρονικούς πλειστηριασμούς</hi>
                <picture>
                    <source srcset="imgs/bb49a14a02491c3579750fa44f89de89-640.webp" type="image/webp">
                    <source srcset="imgs/bb49a14a02491c3579750fa44f89de89-640.jpg" type="image/jpeg"> 
                    <img src="imgs/bb49a14a02491c3579750fa44f89de89-640.jpg">
                </picture>
                <h2 id="articleDescr">Ο δήμαρχος Πατρέων Κώστας Πελετίδης, ζητά νομοθετική ρύθμιση ώστε να δοθεί η δυνατότητα στα δημοτικά συμβούλια, να διαγράφουν χρέη αδύναμων οικονομικά νοικοκυριών, προκειμένου να αποφύγουν τους ηλεκτρονικούς πλειστηριασμούς.</h2>
                <hr>
                <p>Ο δήμαρχος Πατρέων Κώστας Πελετίδης, ζητά νομοθετική ρύθμιση ώστε να δοθεί η δυνατότητα στα δημοτικά συμβούλια, να διαγράφουν χρέη αδύναμων οικονομικά νοικοκυριών, προκειμένου να αποφύγουν τους ηλεκτρονικούς πλειστηριασμούς.<!--more--></p>
<p>Με επιστολή του προς την Κεντρική Ένωση Δήμων Ελλάδος (ΚΕΔΕ), καλεί όλους τους δημάρχους της χώρας, να στηρίξουν και να διεκδικήσουν από κοινού μία τέτοια νομοθετική ρύθμιση από την κυβέρνηση.</p>
<p>Στόχος:</p>
<p style="padding-left: 30px;"><em>να απαλλάσσονται από χρέη οι μακροχρόνια άνεργοι, οι ενταγμένοι με βάση τα στοιχεία που τηρούνται σε κάθε Δήμο στο ΚΕΑ, τα άτομα με αναπηρία, οι πολύτεκνοι, οι τρίτεκνοι, οι μονογονεϊκές οικογένειες</em></p>
<p>Όπως σημειώνεται, ο Δήμος Πάτρας έχει ήδη έτοιμη μία τέτοια νομοθετική ρύθμιση, κίνηση που εντάσσεται στο πλαίσιο πρωτοβουλιών του Δήμου ενάντια στους ηλεκτρονικούς πλειστηριασμούς.</p>
<p>Η συγκεκριμένη κίνηση αναμένεται να έχει ελάχιστη απήχηση σε άλλους δημάρχους, αφού στο τελευταίο συνέδριο της ΚΕΔΕ και των Περιφερειών, το ζήτημα που <a href="https://spasmenoparathyro.me/peletidis-pleistiriasmoi/">μονοπώλησε</a> το ενδιαφέρον ήταν ο τρόπος με τον οποίο θα μοιράζονται οι ψήφοι στις αυτοδιοικητικές εκλογές με το νέο σύστημα της απλής αναλογικής, ενώ οι ηλεκτρονικοί πλειστηριασμοί από Δήμους δεν έδειξαν να ενδιαφέρουν κάποιους από τους συμμετέχοντες.</p>
<p>Αναλυτικά, η επιστολή του Πελετίδη, όπως τη βρήκαμε στον <a href="http://www.imerodromos.gr/peletidis-nea-protovoylia-gia-na-sothoyn-ftocha-noikokyria-apo-toys-ilektronikoys-pleistiriasmoys/">Ημεροδρόμο</a>:</p>
<p style="padding-left: 30px;"><em>Όπως γνωρίζεται, η Ανεξάρτητη Αρχή Δημοσίων Εσόδων (Α.Α.Δ.Ε) εξέδωσε την εγκύκλιο 1017/1-02-2018 που περιλαμβάνει και τους Δήμους οι οποίοι πρέπει υποχρεωτικά από 1η Μάη 2018 να διενεργούν ηλεκτρονικούς πλειστηριασμούς για κατάσχεση κινητών και ακινήτων, για χρέη προς τους Δήμους που θα ξεκινούν από τα 500 ευρώ. Γίνεται πλέον φανερό ότι το επόμενο διάστημα θα έχουμε φαινόμενα μαζικών πλειστηριασμών από το σύνολο των κρατικών φορέων (εφορίες, ασφαλιστικά ταμεία κ.α.).</em></p>
<p style="padding-left: 30px;"><em>Κατά τη γνώμη μας, στο στόχαστρο του νέου πλαισίου βρίσκονται τα λαϊκά νοικοκυριά που χρωστούν μικρά ποσά. Την ίδια ώρα που τα μεγάλα επιχειρηματικά συμφέροντα καταφέρνουν , όπως και στο παρελθόν, τα τεράστια χρέη τους να θεωρούνται νόμιμα «ξεγραμμένα». Τα στοιχεία που έχουμε συγκεντρώσει στο Δήμο Πατρέων είναι αμείλικτα. Σε σύνολο οφειλών 120 εκατομμυρίων ευρώ τα 55,5 εκατομμύρια, ποσοστό 46,25%, τα χρωστούν 204 επιχειρηματίες, με οφειλές άνω των 50.000 ευρώ και που δεν πρόκειται ποτέ να πληρώσουν.</em></p>
<p style="padding-left: 30px;"><em>Όπως γνωρίζετε, οι οφειλές των νοικοκυριών προς τους Δήμους αφορούν ανταποδοτικά τέλη, τέλη νεκροταφείου, οφειλές νερού, τροφεία παιδικών σταθμών, κατάληψης πεζοδρομίων, το τέλος επιτηδεύματος, κλήσεις από την στάθμευση αυτοκινήτων, ΤΑΠ. κλπ. Σε κάποιες περιπτώσεις μεγάλα ποσά οφελών αφορούν σε απαλλοτριώσεις ελευθέρων χώρων και πλατειών που επιβαρύνουν τα παρακείμενα σπίτια, δαπάνες για επικινδύνως ετοιμόρροπα κτίρια που αναλαμβάνει ο Δήμος και οι ιδιοκτήτες τους. Αυτές οι οφειλές αποτυπώνονται στους προϋπολογισμούς των Δήμων ως έσοδα παρελθόντων ετών (ΠΟΕ).</em></p>
<p style="padding-left: 30px;"><em>Για την είσπραξη τους έχουν προωθηθεί σειρά από νομοθετικές ρυθμίσεις, από τη σημερινή και τις προηγούμενες κυβερνήσεις, ως προς την αυστηρή πιστοποίηση των οφειλών στους Δήμους, την ευθυγράμμιση του χρόνου και των διαδικασιών παραγραφής τους με αυτές του δημοσίου, τον έλεγχο των δημοτικών υπηρεσιών, δημοτικών αρχών από ελεγκτικό συνέδριο, τον καταλογισμό τυχόν παραλήψεων είσπραξης οφειλών σε υπηρεσιακούς παράγοντες και δημοτικές αρχές. Πρόσφατες νομοθετικές ρυθμίσεις έδωσαν τη δυνατότητα στους Δήμους να διασταυρώνουν στοιχεία οφειλετών με άλλους κρατικούς εισπρακτικούς μηχανισμούς (εφορεία, Ε9, ΔΕΗ), να μπλοκάρουν και να κάνουν κατασχέσεις λογαριασμών, τη φορολογική ενημερότητα, να κινούν διαδικασίες προκατάσχεσης και κατάσχεσης περιουσιακών στοιχείων οφειλετών.</em></p>
<p style="padding-left: 30px;"><em>Επειδή η πλειοψηφία του λαού αδυνατεί να ανταποκριθεί σε όλα αυτά τα βάρη που συνολικά έχουν φορτωθεί στις πλάτες της ζητούμε να δοθεί η δυνατότητα στα δημοτικά συμβούλια, που γνωρίζουν από κοντά και μέσω των κοινωνικών υπηρεσιών τους την κατάσταση του νοικοκυριού, με βάση συγκριμένα εισοδηματικά και οικογενειακά κριτήρια να διαγράφουν χρέη, πρόστιμα και προσαυξήσεις προς τους Δήμους, βεβαιωθέντα ή μη. Να μπορούν να αποφασίζουν για τα κριτήρια ολικής ή μερικής διαγραφής πάσης φύσεως χρεών, τη δοσοποίηση κλπ,. Με αυτή τη νομοθετική πρόβλεψη θα μπορούν να απαλλάσσονται από χρέη οι μακροχρόνια άνεργοι, οι ενταγμένοι με βάση τα στοιχεία που τηρούνται σε κάθε Δήμο στο ΚΕΑ, τα άτομα με αναπηρία, οι πολύτεκνοι, οι τρίτεκνοι, οι μονογονεϊκές οικογένειες, μπαίνουν κοινωνικοοικονομικά κριτήρια και προστατεύονται λειτουργίες, οι υπηρεσίες και οι εργαζόμενοι των δήμων από τυχόν καταλογισμό ή υπόνοια για δόλο ή αμέλεια στην είσπραξη των εσόδων.</em></p>
<p style="padding-left: 30px;"><em>Σε συνεργασία με τις υπηρεσίες του Δήμου μας έχουμε ετοιμάσει ανάλογου περιεχομένου νομοθετική ρύθμιση. Θεωρούμε ότι σε αυτή μας τη θέση και δίκαιη διεκδίκηση σας βρίσκει σύμφωνο, και πως μπορούμε να συναντηθούμε σε κοινούς αγώνες προς αυτή την κατεύθυνση</em></p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

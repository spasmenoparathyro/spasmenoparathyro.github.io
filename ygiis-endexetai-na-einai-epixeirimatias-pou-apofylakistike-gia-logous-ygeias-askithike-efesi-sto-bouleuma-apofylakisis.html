<!DOCTYPE html>
<html>
    <head>
        <meta charset="UTF-8">
        <title>Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης</title>
        <meta name="viewport" content="width=device-width, initial-scale=1.0">
        <meta name="description" content="Ο προϊστάμενος της Εισαγγελίας Εφετών Ευβοίας Λάμπρος Σοφουλάκης, άσκησε έφεση στο βούλευμα που αποφυλάκισε τον Αριστείδη Φλώρο, ο οποίος είχε καταδικαστεί σε 21 χρόνια κάθειρξη. Η έφεση ήρθε σαν συνέχεια σχετικής παραγγελίας του αντιεισαγγελέα του Αρείου Πάγου Χαρ. Βουρλιώτη.">
        <link rel="canonical" href="https://spasmenoparathyro.me/ygiis-endexetai-na-einai-epixeirimatias-pou-apofylakistike-gia-logous-ygeias-askithike-efesi-sto-bouleuma-apofylakisis">
        <meta property="og:locale" content="el_GR">
        <meta property="og:type" content="article">
        <meta property="og:title" content="Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης">
        <meta property="og:description" content="Ο προϊστάμενος της Εισαγγελίας Εφετών Ευβοίας Λάμπρος Σοφουλάκης, άσκησε έφεση στο βούλευμα που αποφυλάκισε τον Αριστείδη Φλώρο, ο οποίος είχε καταδικαστεί σε 21 χρόνια κάθειρξη. Η έφεση ήρθε σαν συνέχεια σχετικής παραγγελίας του αντιεισαγγελέα του Αρείου Πάγου Χαρ. Βουρλιώτη.">
        <meta property="og:url" content="https://spasmenoparathyro.me/ygiis-endexetai-na-einai-epixeirimatias-pou-apofylakistike-gia-logous-ygeias-askithike-efesi-sto-bouleuma-apofylakisis">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-08-31T16:48:47+00:00">
        <meta property="article:modified_time" content="2018-08-31T16:48:47+00:00">
        <meta property="og:updated_time" content="2018-08-31T16:48:47+00:00">
        <meta property="og:image" content="https://spasmenoparathyro.me/imgs/d5ae08671e8c5d007227955738557965.jpg">
        <meta property="og:image:secure_url" content="https://spasmenoparathyro.me/imgs/d5ae08671e8c5d007227955738557965.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Ο προϊστάμενος της Εισαγγελίας Εφετών Ευβοίας Λάμπρος Σοφουλάκης, άσκησε έφεση στο βούλευμα που αποφυλάκισε τον Αριστείδη Φλώρο, ο οποίος είχε καταδικαστεί σε 21 χρόνια κάθειρξη. Η έφεση ήρθε σαν συνέχεια σχετικής παραγγελίας του αντιεισαγγελέα του Αρείου Πάγου Χαρ. Βουρλιώτη.">
        <meta name="twitter:title" content="Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης">
        <meta name="twitter:image" content="https://spasmenoparathyro.me/imgs/d5ae08671e8c5d007227955738557965.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης">Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">31 Aug 2018, 16:48</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Υγιής ενδέχεται να είναι επιχειρηματίας που αποφυλακίστηκε για λόγους υγείας. Ασκήθηκε έφεση στο βούλευμα αποφυλάκισης</hi>
                <picture>
                    <source srcset="imgs/d5ae08671e8c5d007227955738557965-640.webp" type="image/webp">
                    <source srcset="imgs/d5ae08671e8c5d007227955738557965-640.jpg" type="image/jpeg"> 
                    <img src="imgs/d5ae08671e8c5d007227955738557965-640.jpg">
                </picture>
                <h2 id="articleDescr">Ο προϊστάμενος της Εισαγγελίας Εφετών Ευβοίας Λάμπρος Σοφουλάκης, άσκησε έφεση στο βούλευμα που αποφυλάκισε τον Αριστείδη Φλώρο, ο οποίος είχε καταδικαστεί σε 21 χρόνια κάθειρξη. Η έφεση ήρθε σαν συνέχεια σχετικής παραγγελίας του αντιεισαγγελέα του Αρείου Πάγου Χαρ. Βουρλιώτη.</h2>
                <hr>
                <p>Ο προϊστάμενος της Εισαγγελίας Εφετών Ευβοίας Λάμπρος Σοφουλάκης, άσκησε έφεση στο βούλευμα που αποφυλάκισε τον Αριστείδη Φλώρο, ο οποίος είχε καταδικαστεί σε 21 χρόνια κάθειρξη. Η έφεση ήρθε σαν συνέχεια σχετικής παραγγελίας του αντιεισαγγελέα του Αρείου Πάγου Χαρ. Βουρλιώτη.</p>
<p>Σύμφωνα με <a href="http://www.topontiki.gr/article/287458/efesi-sto-voyleyma-gia-tin-apofylakisi-floroy-aoristo-asafes-kai-atekmirioto" target="_blank" rel="noopener">πληροφορίες</a>, στην παραγγελία του ο αντεισαγγελέας του Αρείου Πάγου χαρακτήριζε το συγκεκριμένο βούλευμα «κάθε άλλο παρά εμπεριστατωμένο και πειστικό», αναφέροντας πως το πιστοποιητικό αναπηρίας χάρη στο οποίο αποφυλακίστηκε ο Αριστείδης Φλώρος «είναι προδήλως αόριστο, ασαφές και ως εκ τούτου ατεκμηρίωτο ώς προς τη συνδρομή του διαλαμβανόμενου ποσοστού αναπηρίας 70%».</p>
<p>Σύμφωνα με <a href="https://spasmenoparathyro.me/katadikasmenos-enterprener-endexetai-na-exei-apofylakistei-me-plasta-eggrafa/" target="_blank" rel="noopener">έγγραφο</a> που ανάρτησε στην ιστοσελίδα του το documentonews.gr, η γιατρός που υπέγραψε της γνωμάτευση δεν υπήρξε ιατρός κλάδου ΕΣΥ καθ’ όλη τη διάρκεια της παραμονής της στον Ευαγγελισμό, οπότε η σφραγίδα της είναι “ανυπόστατη”, ενώ δεν υπάρχει και καμία υπογραφή του επιστημονικά υπεύθυνου «ΕΡΓΑΣΤΗΡΙΟΥ ΜΕΛΕΤΗΣ ΥΠΝΟΥ» ή του καθηγητή της Κλινικής Εντατικής Θεραπείας.</p>
<p>Την ίδια στιγμή, σύμφωνα με την εφημερίδα Documento, δε φαίνεται να υπάρχει κάποια ιατρική βεβαίωση για ΚΕΠΑ που να έχει υπογραφή του υπεύθυνου του εργαστηρίου μελέτης ύπνου, ενώ τα αποτελέσματα της μελέτης δε συνοδεύονται από το θεραπευτικό κομμάτι της μελέτης c-pap, που είναι απαραίτητο σε τέτοιες περιπτώσεις.</p>
<p>Σύμφωνα με άλλες πληροφορίες της Καθημερινής, ιατρική βεβαίωση υπογράφει πανεπιστημιακός καθηγητής α’ βαθμίδας βάσει της οποίας ο Αρ. Φλώρος έχει περάσει από το μηχάνημα c-pap. Αγνωστο βέβαια παραμένει το πότε υπεγράφη η εν λόγω δεύτερη γνωμάτευση.</p>
<p><a href="https://spasmenoparathyro.me/energa-kalytera-paidia/" target="_blank" rel="noopener">Υπενθυμίζεται</a> πως τον Άρη Φλώρο της γνωστής σε όλους μας Energa, καταδίκασε το Μεικτό Ορκωτό Δικαστήριο για ηθική αυτουργία στην απόπειρα δολοφονίας του δικηγόρου, Γιώργου Αντωνόπουλου, με φυσικούς αυτουργούς δύο Αλβανούς βαρυποινίτες.</p>
<p>Μαζί του καταδικάστηκε ο Dulce Olti, για απόπειρα ανθρωποκτονίας και ληστεία από κοινού, καθώς και ο Bako Arber για άμεση συνέργεια σε απόπειρα ανθρωποκτονίας και διακεκριμένη ληστεία με υποπολυβόλο, με ποινές κάθειρξης 23 και 22 ετών αντίστοιχα, χωρίς αναστολή.</p>
<p>Ο Άρης Φλώρος, ο οποίος βρισκόταν ήδη στη φυλακή μετά την πρωτόδικη καταδίκη του για την υπόθεση της Energa – Hellas Power, καταδικάστηκε σε κάθειρξη 13 ετών, ενώ απολογούμενος είχε αρνηθεί ότι έδωσε εκείνος την εντολή για τη δολοφονία του δικηγόρου, στις 3 Νοεμβρίου του 2014, έξω από το σπίτι του στην Πεντέλη. Σύμφωνα με τον ίδιο, οι συγκατηγορούμενοι του τον ενέπλεξαν στη δολοφονική απόπειρα, εκβιάζοντας τον για να αποσπάσουν χρήματα. Συνήγορος του ήταν αρχικά ο γνωστός ποινικολόγος Μιχάλης Ζαφειρόπουλος που δολοφονήθηκε το περασμένο φθινόπωρο.</p>
<p>Οι Άρης Φλώρος και Βασίλης Μηλιώνης, απασχόλησαν την ελληνική δικαιοσύνη το μακρινό 2011, όταν η εταιρεία παροχής ρεύματος που είχαν συστήσει, δε φρόντισε να αποδώσει στο ελληνικό δημόσιο τα έσοδα από το Ειδικό Τέλος Ακινήτων, «αλλά τουναντίον το παρακράτησαν και το ενσωμάτωσαν στην περιουσία τους». Το ποσό της οφειλής, συμπεριλαμβανομένων δύο ακόμη τελών που δεν απέδωσαν (ΕΦΚ και ΔΕΤΕ), ανέρχεται, σύμφωνα με το βούλευμα, σε 256.521.323,96 ευρώ.</p>
<p>Ο Άρης Φλώρος συγκεκριμένα, είχε παραδεχθεί πως στους εταιρικούς του λογαριασμούς βρίσκονται 103 εκατομμύρια ευρώ, από τα οποία είναι διατεθειμένος να επιστρέψει τα 83 στο ελληνικό δημόσιο.</p>
<p>Πριν λίγες ημέρες <a href="https://www.newsbomb.gr/ellada/dikaiosynh/story/910519/skandalo-energa-hellas-power-apofylakizetai-o-aristeidis-floros" target="_blank" rel="noopener">αποφυλακίστηκε</a> λόγω “προβλημάτων ψυχικής υγείας και κρίσεων επιληψίας που συγκροτούν αναπηρία άνω του 67%”.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

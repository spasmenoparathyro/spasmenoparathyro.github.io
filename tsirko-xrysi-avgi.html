<!DOCTYPE html>
<html>
    <head>
        <meta charset="UTF-8">
        <title>Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής</title>
        <meta name="viewport" content="width=device-width, initial-scale=1.0">
        <meta name="description" content="Σύμφωνα με τους δικηγόρους υπεράσπισης της Χρυσής Αυγής, τα &#8220;παιδιά με τις μαύρες μπλούζες&#8221;, δηλαδή τα μέλη των ταγμάτων εφόδου της συγκεκριμένης οργάνωσης, είναι ένα &#8220;τσίρκο Medrano&#8221;. Και αυτό δεν ήταν το μόνο κοσμητικό επίθετο που επεφύλασσαν οι δικηγόροι υπεράσπισης της Χρυσής Αυγής, για τα μέλη της Χρυσής Αυγής.">
        <link rel="canonical" href="https://spasmenoparathyro.me/tsirko-xrysi-avgi">
        <meta property="og:locale" content="el_GR">
        <meta property="og:type" content="article">
        <meta property="og:title" content="Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής">
        <meta property="og:description" content="Σύμφωνα με τους δικηγόρους υπεράσπισης της Χρυσής Αυγής, τα &#8220;παιδιά με τις μαύρες μπλούζες&#8221;, δηλαδή τα μέλη των ταγμάτων εφόδου της συγκεκριμένης οργάνωσης, είναι ένα &#8220;τσίρκο Medrano&#8221;. Και αυτό δεν ήταν το μόνο κοσμητικό επίθετο που επεφύλασσαν οι δικηγόροι υπεράσπισης της Χρυσής Αυγής, για τα μέλη της Χρυσής Αυγής.">
        <meta property="og:url" content="https://spasmenoparathyro.me/tsirko-xrysi-avgi">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-08-13T15:23:46+00:00">
        <meta property="article:modified_time" content="2018-08-13T15:23:46+00:00">
        <meta property="og:updated_time" content="2018-08-13T15:23:46+00:00">
        <meta property="og:image" content="https://spasmenoparathyro.me/imgs/5332d5c576505cac48ddec69e8a415ca.jpg">
        <meta property="og:image:secure_url" content="https://spasmenoparathyro.me/imgs/5332d5c576505cac48ddec69e8a415ca.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Σύμφωνα με τους δικηγόρους υπεράσπισης της Χρυσής Αυγής, τα &#8220;παιδιά με τις μαύρες μπλούζες&#8221;, δηλαδή τα μέλη των ταγμάτων εφόδου της συγκεκριμένης οργάνωσης, είναι ένα &#8220;τσίρκο Medrano&#8221;. Και αυτό δεν ήταν το μόνο κοσμητικό επίθετο που επεφύλασσαν οι δικηγόροι υπεράσπισης της Χρυσής Αυγής, για τα μέλη της Χρυσής Αυγής.">
        <meta name="twitter:title" content="Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής">
        <meta name="twitter:image" content="https://spasmenoparathyro.me/imgs/5332d5c576505cac48ddec69e8a415ca.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής">Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">13 Aug 2018, 15:23</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Ένα &#8220;τσίρκο&#8221; που αποτελείται από &#8220;τρανσέξουαλ Εβραίους&#8221; είναι οι χρυσαυγίτες των ταγμάτων εφόδου, σύμφωνα με τους δικηγόρους της Χρυσής Αυγής</hi>
                <picture>
                    <source srcset="imgs/5332d5c576505cac48ddec69e8a415ca-640.webp" type="image/webp">
                    <source srcset="imgs/5332d5c576505cac48ddec69e8a415ca-640.jpg" type="image/jpeg"> 
                    <img src="imgs/5332d5c576505cac48ddec69e8a415ca-640.jpg">
                </picture>
                <h2 id="articleDescr">Σύμφωνα με τους δικηγόρους υπεράσπισης της Χρυσής Αυγής, τα &#8220;παιδιά με τις μαύρες μπλούζες&#8221;, δηλαδή τα μέλη των ταγμάτων εφόδου της συγκεκριμένης οργάνωσης, είναι ένα &#8220;τσίρκο Medrano&#8221;. Και αυτό δεν ήταν το μόνο κοσμητικό επίθετο που επεφύλασσαν οι δικηγόροι υπεράσπισης της Χρυσής Αυγής, για τα μέλη της Χρυσής Αυγής.</h2>
                <hr>
                <p>Σύμφωνα με τους δικηγόρους υπεράσπισης της Χρυσής Αυγής, τα &#8220;παιδιά με τις μαύρες μπλούζες&#8221;, δηλαδή τα μέλη των ταγμάτων εφόδου της συγκεκριμένης οργάνωσης, είναι ένα &#8220;τσίρκο Medrano&#8221;. Και αυτό δεν ήταν το μόνο κοσμητικό επίθετο που επεφύλασσαν οι δικηγόροι υπεράσπισης της Χρυσής Αυγής, για τα μέλη της Χρυσής Αυγής.<!--more--></p>
<p>&#8220;Συνονθύλευμα&#8221;, &#8220;ΑμεΑ&#8221;, &#8220;ευτραφείς&#8221;, &#8220;αθλητές σούμο&#8221;, &#8220;υπέρβαροι&#8221;, &#8220;εβραίοι&#8221;, &#8220;τρανσέξουαλ&#8221; και &#8220;κάποιοι θα χρησιμοποιούνταν στο «πριν» σε φωτογραφίες αδυνατίσματος&#8221;, είναι τα επίθετα με τα οποία <a href="https://www.rizospastis.gr/page.do?publDate=11/8/2018&amp;id=17267&amp;pageNo=23">περιέγραψαν</a> οι δικηγόροι της οργάνωσης, τα πιο πιστά μέλη της, προσπαθώντας να αθωώσουν την ηγεσία της οργάνωσης και να γελοιοποιήσουν τους ένθερμους οπαδούς τους.</p>
<p>Σε μια επίδειξη γνήσιου πατριωτισμού και ιδεολογικού σθένους, οι &#8220;πραγματικοί Έλληνες πατριώτες&#8221;, δε δίστασαν να αποπειραθούν να ξεφτιλίσουν τους ακολούθους τους, προσπαθώντας να σώσουν το τομάρι τους, σκορπίζοντας τη βεβαιότητα στις τάξεις της Χρυσής Αυγής, πως όταν το καράβι του &#8220;πατριωτισμού&#8221; βουλιάξει, οι καπετάνιοι θα το έχουν εγκαταλείψει πολύ νωρίτερα.</p>
<p>Η όλη υπερασπιστική γραμμή της οργάνωσης, φαίνεται πως έχει αλλάξει τον τελευταίο καιρό, εξαιτίας της αποδεικτικής ισχύος του υλικού που προβλήθηκε στο δικαστήριο τους τελευταίους πέντε μήνες.</p>
<p>Χαρακτηριστικά, ενώ οι οι κατηγορούμενοι κατά το στάδιο της ανάκρισης και των απολογιών τους αρνούνταν κάθε σχέση με τη ναζιστική ιδεολογία, πλέον δεν αμφισβητείται από κανέναν από τους συνηγόρους των κατηγορουμένων. Παρόλα αυτά, μέχρι τώρα έχουν γίνει ήδη δύο πετυχημένες μηνύσεις χρυσαυγιτών, σε βάρος ατόμων που τους περιέγραψαν ως εθνικοσοσιαλιστές και ναζί. Η μία αφορά δημοσιογράφο που αποκάλεσε &#8220;νεοναζί&#8221; έναν γυμνασιάρχη της Μυτιλήνης, με τον Άρειο Πάγο μάλιστα να <a href="http://www.efsyn.gr/arthro/areios-pagos-e-ohi-kai-neonazi-oi-opadoi-toy-ethnikososialismoy">αποφαίνεται</a> στη συγκεκριμένη υπόθεση πως το να είναι κάποιος εθνικοσοσιαλιστής, δε σημαίνει πως είναι και νεοναζί. Στην άλλη <a href="https://spasmenoparathyro.me/xrysavgites-lefta/">υπόθεση</a>, ο ευρωβουλευτής του ΚΚΕ Σωτήρης Ζαριανόπουλος σχολίασε πως η Χρυσή Αυγή και τα στελέχη της, αποτελούν “τους ιδεολογικούς και πολιτικούς απογόνους των κουκουλοφόρων καταδοτών, των δοσίλογων συνεργατών των ναζί κατακτητών της χώρας μας, των ταγματασφαλιτών”, με αποτέλεσμα να καταδικαστεί για &#8220;ηθική βλάβη&#8221;.</p>
<p>Πλέον όμως, με τις νέες αναδιπλώσεις της υπερασπιστικής γραμμής, το να είναι κάποιος εθνικοσοσιαλιστής δεν είναι και τόσο κακό. Όπως αναφέρουν οι δικηγόροι της Χρυσής Αυγής στο δικαστήριο: &#8220;η ελευθερία ιδεών μπορεί να ενοχλεί κάποιους αλλά τι ενδιαφέρει ένα ποινικό δικαστήριο αν ο Παππάς είναι ναζιστής ή όχι;&#8221;</p>
<p>Αναδίπλωση υπήρξε και στον υπερασπιστικό ισχυρισμό του Μιχαλολιάκου, αναφορικά με το χρόνο και τον τρόπο με τον οποίο πληροφορήθηκε τη δολοφονία του Παύλου Φύσσα, με τον ίδιο να ισχυρίζεται αρχικά πως πληροφορήθηκε για τη δολοφονία το μεσημέρι της επόμενης ημέρας, ενώ πλέον να παραδέχεται πως ενημερώθηκε τηλεφωνικά από το Λαγό, λίγα λεπτά μετά από αυτήν.</p>
<p>Και εις ανώτερα.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

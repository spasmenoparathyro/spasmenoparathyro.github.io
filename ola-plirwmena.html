<!DOCTYPE html>
<html>
    <head>
        <meta charset="UTF-8">
        <title>Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες</title>
        <meta name="viewport" content="width=device-width, initial-scale=1.0">
        <meta name="description" content="500 135 χιλιάδες ήταν μάλλον στο συλλαλητήριο">
        <link rel="canonical" href="https://spasmenoparathyro.me/ola-plirwmena">
        <meta property="og:locale" content="el_GR">
        <meta property="og:type" content="article">
        <meta property="og:title" content="Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες">
        <meta property="og:description" content="500 135 χιλιάδες ήταν μάλλον στο συλλαλητήριο">
        <meta property="og:url" content="https://spasmenoparathyro.me/ola-plirwmena">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-02-04T19:08:30+00:00">
        <meta property="article:modified_time" content="2018-02-04T19:08:30+00:00">
        <meta property="og:updated_time" content="2018-02-04T19:08:30+00:00">
        <meta property="og:image" content="https://spasmenoparathyro.me/imgs/bda7cfcda9c499dea619483bbf0116c6.jpg">
        <meta property="og:image:secure_url" content="https://spasmenoparathyro.me/imgs/bda7cfcda9c499dea619483bbf0116c6.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="500 135 χιλιάδες ήταν μάλλον στο συλλαλητήριο">
        <meta name="twitter:title" content="Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες">
        <meta name="twitter:image" content="https://spasmenoparathyro.me/imgs/bda7cfcda9c499dea619483bbf0116c6.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες">Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">04 Feb 2018, 19:08</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Με όλα τα έξοδα πληρωμένα, ούτε 200 χιλιάδες κόσμου από όλη την Ελλάδα, δε θέλησε να συγχρωτιστεί με φασίστες</hi>
                <picture>
                    <source srcset="imgs/bda7cfcda9c499dea619483bbf0116c6-640.webp" type="image/webp">
                    <source srcset="imgs/bda7cfcda9c499dea619483bbf0116c6-640.jpg" type="image/jpeg"> 
                    <img src="imgs/bda7cfcda9c499dea619483bbf0116c6-640.jpg">
                </picture>
                <h2 id="articleDescr">500 135 χιλιάδες ήταν μάλλον στο συλλαλητήριο</h2>
                <hr>
                <p>500 135 χιλιάδες ήταν μάλλον στο συλλαλητήριο</p>
<p><!--more--></p>
<hr />
<p>Το συλλαλητήριο στην Αθήνα που αρχικά διοργανώθηκε για το Μακεδονικό αλλά στην πορεία εκτυλίχθηκε σε εμπόριο ψήφων για φασίστες και ακροδεξιούς, τελικά έγινε και έληξε με τρόπο που όλοι βγήκαν κερδισμένοι από αυτό.</p>
<p>Ένα συλλαλητήριο που <a href="https://spasmenoparathyro.me/weekend-at-nazies/" target="_blank" rel="noopener">στηρίχθηκε</a> από τον ΣΚΑΪ, την Εκκλησία, εφοπλιστές, επιχειρηματίες, ακροδεξιές οργανώσεις και τη Χρησύ Αβγή, στο οποίο μπορούσες να πας σχεδόν δωρεάν, αφού τα κατά τόπους ΚΤΕΛ και η ΑΝΕΚ προσέφεραν εισιτήρια με έκπτωση από 50% ως 75%. Χρηματοδοτήθηκε από αμερικανικές ΜΚΟ και στην κυριολεξία διαφημίστηκε από μεγάλα κανάλια τα οποία αφιέρωσαν πολύωρη κάλυψη.</p>
<p>Ένα συλλαλητήριο στο οποίο οι διοργανωτές μας καλούσαν να βρεθούμε στον ίδιο χώρο με τους φονιάδες του Φύσσα και του Λουκμαν και του Τεμπονέρα. Στον ίδιο χώρο με το Σαμαρά και το Γεωργιάδη και με επικεφαλής της Εκκλησίας όπως ο Αμβρόσιος.</p>
<p>Ένα συλλαλητήριο στο οποίο ήταν να συγκεντρωθούν από 1 ως 3 εκατομμύρια κόσμος (ανάλογα με το πόσο ψεκασμένο ήταν το ακροδεξιό site που διάβαζες) και σε διαβεβαίωνε να μη <a href="https://spasmenoparathyro.me/xarisma-se-fasistes/" target="_blank" rel="noopener">νοιάζεσαι</a> για το ότι συγχρωτίζεσαι με μαχαιροβγάλτες, φονιάδες, ποινικούς και πολιτικούς απατεώνες. Δε σημαίνει κάτι για σένα. Πήγαινε και συ να φαίνονται πολλοί οι ακροδεξιοί μπας και βάλουν ακόμα 2-3 βουλευτές στη Βουλή στις επόμενες εκλογές.</p>
<p>Στην τελική όμως, ένα συλλαλητήριο που είχε λιγότερο κόσμο από το αντίστοιχο της Θεσσαλονίκης το οποίο είχε μικρότερη οργάνωση και λιγότερη στήριξη, αφού σε εκείνο το συλλαλητήριο λίγοι απ&#8217; όσους έδωσαν το παρόν, ήξεραν ότι θα ακούσουν το Φράγκο Φραγκούλη, ή ότι λίγο πιο δίπλα τους θα καίγονταν μια κατάληψη.</p>
<p>Και στον απόηχο του συλλαλητηρίου, όλοι σχεδόν είναι κερδισμένοι. Η Χρησύ Αβγή έβγαλε τον κόσμο της βόλτα, η Νέα Δημοκρατία κατάφερε να βγει στο δρόμο χωρίς να ντρέπεται, οι εφοπλιστές και οι επιχειρηματίες αναδείχθηκαν ευεργέτες για τα φτηνά τους εισιτήρια και η κυβέρνηση κέρδισε λίγη αριστερή αίγλη μετά από τρία χρόνια νεοφιλελεύθερης κυβέρνησης, με το να μην αναμειχθεί. Ακόμα και ο ΣΚΑΪ κατάφερε να κάνει νούμερα.</p>
<p>Ο μόνος χαμένος απ&#8217; την υπόθεση, φαίνεται πως είναι ο Μίκης Θεοδωράκης, ο οποίος βγήκε στη σκηνή για να μιλήσει σε ένα ακροατήριο που περιελάμβανε το Μιχαλολιάκο, τον Κασιδιάρη, το Σαμαρά και το Γεωργιάδη, για την πιο επικίνδυνη μορφή του φασισμού, την αριστερόστροφη. Άγνωστο αν εννοούσε το ΣΥΡΙΖΑ και αν τον θεωρεί ακόμα αριστερό, ή γενικά όσους εναντιώνονταν σε αυτό το συλλαλητήριο από απέχθεια για τα φασιστικά μορφώματα τα οποία θα το πλαισίωναν.</p>
<p>Σημασία έχει ότι ο λόγος του έγινε σουπεράκι του ΣΚΑΪ για ώρες και μάλλον θα παραμείνει για μέρες.</p>
<p>Αν όλος αυτός ο μηχανισμός, που περιλαμβάνει δήμους, εκκλησίες, κόμματα, κανάλια και επιχείρησεις, δε μπορεί να βγάλει στο δρόμο πάνω από 200.000 κόσμο για να συμπαραταχθεί με τους φασίστες και τους φίλους τους, μπορούμε μάλλον με σχετική άνεση να τον χαρακτηρίζουμε αποτυχημένο.Όπως αποτυχημένο για τα σταθμά που έθεσαν οι διοργανωτές του, μπορούμε να χαρακτηρίσουμε και το ίδιο το συλλαλητήριο.</p>
<p>Αν αξίζει σε κάποιον ένα μεγάλο μπράβο, είναι στις αυτοαποκαλούμενες &#8220;παμμακεδονικές ενώσεις&#8221;, για το ότι κατάφεραν να βάλουν ένα τρελό αυτογκόλ, κάνοντας τον κόσμο να ασχολείται με το φασιστικό συρφετό που μάζεψαν στο συλλαλητήριό τους και όχι για τη Μακεδονία.</p>
<p>Άντε και του χρόνου.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

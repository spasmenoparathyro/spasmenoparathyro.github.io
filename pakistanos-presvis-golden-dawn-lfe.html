<!DOCTYPE html>
<html>
    <head>
        <meta charset="UTF-8">
        <title>Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις</title>
        <meta name="viewport" content="width=device-width, initial-scale=1.0">
        <meta name="description" content="Με διεθνή εντάλματα σύλληψης απειλεί ο πακιστανός πρέσβης στην Ελλάδα σύμφωνα με καταγγελία, την Πακιστανική Κοινότητα Ελλάδας &#8220;Η Ενότητα&#8221;.">
        <link rel="canonical" href="https://spasmenoparathyro.me/pakistanos-presvis-golden-dawn-lfe">
        <meta property="og:locale" content="el_GR">
        <meta property="og:type" content="article">
        <meta property="og:title" content="Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις">
        <meta property="og:description" content="Με διεθνή εντάλματα σύλληψης απειλεί ο πακιστανός πρέσβης στην Ελλάδα σύμφωνα με καταγγελία, την Πακιστανική Κοινότητα Ελλάδας &#8220;Η Ενότητα&#8221;.">
        <meta property="og:url" content="https://spasmenoparathyro.me/pakistanos-presvis-golden-dawn-lfe">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-04-16T14:21:52+00:00">
        <meta property="article:modified_time" content="2018-04-16T14:21:52+00:00">
        <meta property="og:updated_time" content="2018-04-16T14:21:52+00:00">
        <meta property="og:image" content="https://spasmenoparathyro.me/imgs/5ccac60caa6e374d4a54d8b1e185b73f.jpg">
        <meta property="og:image:secure_url" content="https://spasmenoparathyro.me/imgs/5ccac60caa6e374d4a54d8b1e185b73f.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Με διεθνή εντάλματα σύλληψης απειλεί ο πακιστανός πρέσβης στην Ελλάδα σύμφωνα με καταγγελία, την Πακιστανική Κοινότητα Ελλάδας &#8220;Η Ενότητα&#8221;.">
        <meta name="twitter:title" content="Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις">
        <meta name="twitter:image" content="https://spasmenoparathyro.me/imgs/5ccac60caa6e374d4a54d8b1e185b73f.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις">Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">16 Apr 2018, 14:21</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Καταγγελία: Ο Πακιστανός πρέσβης, κατηγορεί Πακιστανούς για συμμετοχή σε αντιφασιστικές πορείες και απειλεί με συλλήψεις</hi>
                <picture>
                    <source srcset="imgs/5ccac60caa6e374d4a54d8b1e185b73f-640.webp" type="image/webp">
                    <source srcset="imgs/5ccac60caa6e374d4a54d8b1e185b73f-640.jpg" type="image/jpeg"> 
                    <img src="imgs/5ccac60caa6e374d4a54d8b1e185b73f-640.jpg">
                </picture>
                <h2 id="articleDescr">Με διεθνή εντάλματα σύλληψης απειλεί ο πακιστανός πρέσβης στην Ελλάδα σύμφωνα με καταγγελία, την Πακιστανική Κοινότητα Ελλάδας &#8220;Η Ενότητα&#8221;.</h2>
                <hr>
                <p>Με διεθνή εντάλματα σύλληψης απειλεί ο πακιστανός πρέσβης στην Ελλάδα σύμφωνα με καταγγελία, την Πακιστανική Κοινότητα Ελλάδας &#8220;Η Ενότητα&#8221;.<!--more--></p>
<p>Όπως αναφέρει στην ανακοίνωσή της η κοινότητα, ο πρέσβης του Πακιστάν, δεν κατάφερε να αποσπάσει την υποταγή του Τζαβέντ Ασλάμ (σ.σ. προέδρου της Ενότητας) στις εντολές της πρεσβείας του Πακιστάν στην Αθήνα.</p>
<p>Σε μια περιεκτική ανακοίνωση, μαθαίνουμε για τις καταγγελίες που είχε κάνει ο πρόεδρoς της Ενότητας το 2006 για 28 απαγωγές πακιστανών στην Ελλάδα από τις βρετανικές μυστικές υπηρεσίες, <a href="http://tvxs.gr/news/%CE%B5%CE%BB%CE%BB%CE%AC%CE%B4%CE%B1/%CE%B1%CE%B8%CF%8E%CE%B1-%CE%B7-%CE%B5%CF%85%CF%80-%CE%B3%CE%B9%CE%B1-%CF%84%CE%B9%CF%82-%CE%B1%CF%80%CE%B1%CE%B3%CF%89%CE%B3%CE%AD%CF%82-%CF%80%CE%B1%CE%BA%CE%B9%CF%83%CF%84%CE%B1%CE%BD%CF%8E%CE%BD-%CF%84%CE%BF-2005" target="_blank" rel="noopener">υπόθεση</a> που είχε απασχολήσει έντονα την ελληνική κοινή γνώμη εκείνο το διάστημα.</p>
<p>Διαβάζουμε και για την αντίδραση του πρώην πρέσβη του Πακιστάν στην Ελλάδα, που ήταν να συγκεντρώσει ψευδείς καταγγελίες κατά του προέδρου της Ενότητας για παράνομη διακίνηση μεταναστών, τις οποίες τελικά απέρριψε ο Άρειος Πάγος.</p>
<p>Σύμφωνα με την ανακοίνωση, ο πρώην πρέσβης τελικά απομακρύνθηκε λόγω καταγγελιών για δωροδοκίες που έπαιρνε από Πακιστανούς μετανάστες προκειμένου να τους ανανεώσει διαβατήρια ή ακόμα και για απλές επικυρώσεις εγγράφων.</p>
<p>Ο νέος πρέσβης του Πακιστάν, σύμφωνα πάντα με την καταγγελία, δεν έκανε τίποτα για να ερευνήσει τις κατηγορίες για τον προηγούμενο πρέσβη, φαίνεται να έχει καλές σχέσεις με τη Χρυσή Αυγή αφού συναντήθηκε στην πρεσβεία με το Μιχαλολιάκο, ενώ συκοφαντεί τον πρόεδρο της Ενότητας για οργάνωση αντιφασιστικών κινητοποιήσεων κατά της Χρυσής Αυγής, με αντάλλαγμα ένα μπέργκερ.</p>
<p class="responsive-video-wrap clr"><iframe width="1200" height="675" src="https://www.youtube.com/embed/pwlpPwtIlxs?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Υπενθυμίζεται πως πακιστανικής καταγωγής, ήταν και ο 27χρονος Σαχζάντ Λουκμάν, ο οποίος <a href="http://www.iefimerida.gr/news/366863/ypothesi-loykman-sto-edolio-toy-efeteioy-oi-dyo-hrysaygites-gia-ti-dolofonia-toy" target="_blank" rel="noopener">δολοφονήθηκε</a> το 2013 από δύο χρυσαυγίτες, την ώρα που πήγαινε με το ποδήλατό του στη δουλειά του.</p>
<p>Ολόκληρη η <a href="https://www.thepressproject.gr/article/126612/I-Pakistaniki-Koinotita-Ellados-kataggellei-ekbiasmo-apo-ton-presbi-tou-Pakistan" target="_blank" rel="noopener">ανακοίνωση</a>, έχει ως εξής:</p>
<p style="padding-left: 30px;"><em>Με μαύρη λίστα και διεθνές ένταλμα σύλληψης εκβιάζει ο πρέσβης του Πακιστάν στην Αθήνα, Χαλέντ Οσμάν, τον Τζαβέντ Ασλάμ, πρόεδρο της Πακιστανικής Κοινότητας Ελλάδος «Η Ενότητα» αλλά και όλα τα μέλη του νόμιμου σωματείου. Το σωματείο μετέχει και στο Συμβούλιο Ένταξης Μεταναστών του Δήμου Αθήνας από το 2010, με εκπρόσωπο τον Τζαβέντ Ασλάμ.</em></p>
<p style="padding-left: 30px;"><em>Με ανακοίνωσή του ο πρέσβης καταλογίζει συλλογική ευθύνη για όσους μετέχουν στο σωματείο και τους απειλεί με ένταξη στη μαύρη λίστα, δηλαδή με στέρηση διαβατηρίου! Έφτασε να απειλεί με ένταξη στη μαύρη λίστα και τον Αμίρ Κάας, έναν άνθρωπο που εργάζεται ως γραμματέας Τύπου της Κοινότητας, επιδιώκοντας να επιβάλει λογοκρισία.</em></p>
<p style="padding-left: 30px;"><em> Πρόκειται για κλιμάκωση των ανοιχτών παρεμβάσεων που ξεκίνησε ο πρέσβης εδώ και ένα χρόνο, όταν δεν κατάφερε να αποσπάσει την υποταγή του Τζαβέντ Ασλάμ στις εντολές της πρεσβείας του Πακιστάν στην Αθήνα. Την ίδια περίοδο ο πρέσβης προσκάλεσε τους βουλευτές της Χρυσής Αυγής στην πρεσβεία και συναντήθηκε με το Μιχαλολιάκο.</em></p>
<p style="padding-left: 30px;"><em> Έφτασε στις 17 Μάρτη 2018 σε συνέντευξη να συκοφαντεί δηλώνοντας ότι ο Τζαβέντ Ασλάμ οργανώνει αντιφασιστικές κινητοποιήσεις κατά της Χρυσής Αυγής δίνοντας πέντε ευρώ και ένα «μπέργκερ» στον κάθε διαδηλωτή(!) και ο πρόεδρος βάζει στην τσέπη του άλλα 25 ευρώ!!! Η Πακιστανική Κοινότητα του απαίτησε να ζητήσει γραπτά συγγνώμη και αυτός εξοργισμένος ανακοίνωσε ότι θα βάλει όλη την Κοινότητα στη μαύρη λίστα.</em></p>
<p style="padding-left: 30px;"><em> Ο πρέσβης Χάλεντ Οσμάν ήρθε στην Αθήνα στις 24 Ιουλίου 2016 μετά την πολύμηνη διαμαρτυρία της Πακιστανικής Κοινότητας κατά του προηγούμενου πρέσβη, ο οποίος έπαιρνε δωροδοκίες από εκατοντάδες Πακιστανούς μετανάστες, προκειμένου να τους εξασφαλιστεί ανανέωση διαβατηρίου ή απλά μία υπογραφή επικύρωσης.</em></p>
<p style="padding-left: 30px;"><em> Ο Χάλεντ Οσμάν εμφανίστηκε αρχικά στην Αθήνα ως ερευνητής των καταγγελιών εκατοντάδων μεταναστών αλλά δεν κατάφερε να εντοπίσει ούτε έναν που να προσάπτει σχετική κατηγορία στο προηγούμενο πρέσβη. Πρακτικά δεν είχε αποδεχτεί να συναντήσει ούτε έναν καταγγέλλοντα! Ο πρέσβης δεν ξήλωσε ποτέ αυτό το κύκλωμα δωροδοκιών.</em></p>
<p style="padding-left: 30px;"><em> Πριν ένα χρόνο, υποψήφιοι που είχαν εμπλακεί στις δωροδοκίες επιχείρησαν να εμποδίσουν τις δημοκρατικές εκλογές της Πακιστανικής Κοινότητας ακόμη και με προσφυγή στα δικαστήρια και δε το κατάφεραν.</em></p>
<p style="padding-left: 30px;"><em> Είναι γνωστό ότι ο Τζαβέντ Ασλάμ, πρόεδρος της Πακιστανικής Κοινότητας Ελλάδος «Η Ενότητα» κατήγγειλε τις απαγωγές των 28 Πακιστανών στην Ελλάδα από τις βρετανικές μυστικές υπηρεσίες το 2006 και στοχοποιήθηκε με διεθνές ένταλμα σύλληψης από τη χούντα του Μουσάραφ.</em></p>
<p style="padding-left: 30px;"><em> Ο τότε πρέσβης είχε συλλέξει εκβιαστικά πάνω από τριακόσιες ψευδείς καταγγελίες κατά του Τζαβέντ Ασλάμ για παράνομη διακίνηση μεταναστών και άλλες ανυπόστατες κατηγορίες. Τότε ο Άρειος Πάγος τελεσίδικα απέρριψε επί της ουσίας τις άθλιες κατηγορίες που κατασκεύασαν σε βάρος του προκειμένου να τον απελάσουν.</em></p>
<p style="padding-left: 30px;"><em> Η μαζική υποστήριξη συνδικάτων και κομμάτων της Αριστεράς τότε απέτρεψε την έκδοσή του. Η Διεθνής Αμνηστία είχε καταγράψει την υπόθεση στην Αναφορά της το 2008.</em></p>
<p style="padding-left: 30px;"><em> Η Πακιστανική Κοινότητα Ελλάδος «Η Ενότητα» και ο πρόεδρός της έχουν κερδίσει την εκτίμηση του ελληνικού λαού για την αγωνιστική τους στάση ενάντια στον ρατσισμό και τον φασισμό αλλά και για τις σημαντικές δράσεις αλληλεγγύης τους.</em></p>
<p style="padding-left: 30px;"><em> Σας καλούμε σε συνέντευξη-ενημέρωση την Πέμπτη 12/4, 1 μ.μ., στα Γραφεία της Πακιστανικής Κοινότητας Ελλάδος.</em></p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

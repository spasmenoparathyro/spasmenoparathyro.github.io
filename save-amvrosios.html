<!DOCTYPE html>
<html>
    <head>
        <meta charset="UTF-8">
        <title>Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους</title>
        <meta name="viewport" content="width=device-width, initial-scale=1.0">
        <meta name="description" content="Όμορφες εικόνες, από τη Σαουδική Αραβία της Ευρώπης">
        <link rel="canonical" href="https://spasmenoparathyro.me/save-amvrosios">
        <meta property="og:locale" content="el_GR">
        <meta property="og:type" content="article">
        <meta property="og:title" content="Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους">
        <meta property="og:description" content="Όμορφες εικόνες, από τη Σαουδική Αραβία της Ευρώπης">
        <meta property="og:url" content="https://spasmenoparathyro.me/save-amvrosios">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2019-02-02T16:18:27+00:00">
        <meta property="article:modified_time" content="2019-02-02T16:18:27+00:00">
        <meta property="og:updated_time" content="2019-02-02T16:18:27+00:00">
        <meta property="og:image" content="https://spasmenoparathyro.me/imgs/062fab0dc2cda9ce42b1a33177257eda.jpg">
        <meta property="og:image:secure_url" content="https://spasmenoparathyro.me/imgs/062fab0dc2cda9ce42b1a33177257eda.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Όμορφες εικόνες, από τη Σαουδική Αραβία της Ευρώπης">
        <meta name="twitter:title" content="Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους">
        <meta name="twitter:image" content="https://spasmenoparathyro.me/imgs/062fab0dc2cda9ce42b1a33177257eda.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους">Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">02 Feb 2019, 16:18</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Συγκέντρωση αλληλεγγύης κάνανε ιερείς των Καλαβρύτων, για τον Αμβρόσιο που ήθελε να φτύνουμε ομοφυλόφιλους</hi>
                <picture>
                    <source srcset="imgs/062fab0dc2cda9ce42b1a33177257eda-640.webp" type="image/webp">
                    <source srcset="imgs/062fab0dc2cda9ce42b1a33177257eda-640.jpg" type="image/jpeg"> 
                    <img src="imgs/062fab0dc2cda9ce42b1a33177257eda-640.jpg">
                </picture>
                <h2 id="articleDescr">Όμορφες εικόνες, από τη Σαουδική Αραβία της Ευρώπης</h2>
                <hr>
                
<p>Μια ξεχωριστή και γεμάτη χριστιανική αγάπη συγκέντρωση αλληλεγγύης αλλά και διαμαρτυρίας, κάναν ιερείς της Μητρόπολης Καλαβρύτων σήμερα, έξω από το Επισκοπείο, προκειμένου να στηρίξουν το Μητροπολίτη Αμβρόσιο.</p>



<p>Αφορμή της συγκέντρωσης ήταν η απειλή του Μητροπολίτη Αμβρόσιου να παραιτηθεί, μετά την καταδίκη του για ρητορική μίσους. Απειλή που μάλλον κανένας δεν έχει πιστέψει εκτός από τους ιερείς της Μητρόπολης.</p>



<p>Οι εν λόγω ιερείς <a href="https://www.iefimerida.gr/news/476077/poreia-iereon-yper-amvrosioy-sto-aigio-eikones" target="_blank" rel="noreferrer noopener" aria-label="συγκεντρώθηκαν (opens in a new tab)">συγκεντρώθηκαν</a> και ζήτησαν από το Μητροπολίτη να βγει έξω και να τους συναντήσει πράγμα που έγινε, ενώ κατά τη διάρκεια της συνάντησής τους ζήτησαν από τον Αμβρόσιο να μην παραιτηθεί, γιατί οι ίδιοι αλλά και ο κόσμος τον χρειάζεται, χωρίς να διευκρινίζεται αν η χρησιμότητα του Μητροπολίτη εξαντλείται στο να υποδεικνύει ποιους να φτύνουν οι ακόλουθοί του.</p>



<p>Οι ιερείς της Μητρόπολης, είχαν μάλιστα βγάλει και ψήφισμα στο άκουσμα της είδησης για την καταδίκη του Αμβρόσιου, στο οποίο ανέφεραν πως η συγκεκριμένη καταδικαστική απόφαση, θα επιτρέψει στους ομοφυλόφιλους να επιβάλουν προκλητικά τον τρόπο ζωής τους.</p>



<blockquote class="wp-block-quote"><p>η χθεσινή απόφαση ανοίγει τον ασκό του Αιόλου, καθώς πλέον οι ομάδες των ομοφυλοφίλων ανεξέλεγκτα, ασύστολα και ανεμπόδιστα θα μπορούν να επιβάλουν προκλητικά τον τρόπο της ζωής τους, που δεν συνάδει με την οντολογία της ανθρώπινης φύσεως και το νόμο του Θεού</p><p>[&#8230;] φυσικά, ο καθένας στην ιδιωτική του ζωή μπορεί να ενεργεί ελεύθερα και να ορίζει τον τρόπο που θα ζει κατά τη βούλησή του. Αυτό είναι σεβαστό από όλους. Δεν μπορεί όμως να επιβάλει τον τρόπο της ζωής του και μάλιστα την ομοφυλοφιλία ως γενικό κανόνα στην κοινωνική ζωή, ούτε να προσβάλλει, χωρίς κανένα σεβασμό και καμία αιδώ την πίστη και τη ζωή του άλλου, ανενόχλητος, προκλητικά, όπως τα τελευταία χρόνια παρατηρείται σε “παρελάσεις υπερηφάνειας” από τις ομοφυλοφιλικές κοινότητες. Κανείς δεν μπορεί να περιφρονεί βασικές αρχές τού φυσικού δικαίου και να διεκδικεί το δικαίωμα να νομιμοποιήσει και να καθιερώσει κάποια φυσική παρεκτροπή ή αποκλίνουσα ηθική συμπεριφορά ως θεσμό της κοινωνίας</p></blockquote>



<p>Της συγκέντρωσης, ακολούθησε παράκληση στο ιερό προσκύνημα της Παναγίας Τρυπητής, υπέρ των &#8220;μισούντων και των αδικούντων&#8221;.</p>



<p>Υπενθυμίζεται πως ο Αμβρόσιος <a rel="noreferrer noopener" aria-label="βρέθηκε (opens in a new tab)" href="https://spasmenoparathyro.me/amvrosios-agapi-xristou/" target="_blank">βρέθηκε</a> ένοχος για την υπόθεση που αφορά σε κατάχρηση εκκλησιαστικού αξιώματος και ρητορικής μίσους, από το Τριμελές Πλημμελειοδικείο Αιγίου, ενώ η ποινή που του επιβλήθηκε, είναι φυλάκιση επτά μηνών με αναστολή καθώς αναγνωρίστηκε το ελαφρυντικό του πρότερου έντιμου βίου.</p>



<p>Ο Αμβρόσιος, το Δεκέμβριο του 2015 είχε ανεβάσει κείμενο με τίτλο “Αποβράσματα της κοινωνίας σήκωσαν κεφάλι! Ας μιλήσουμε έξω από τα δόντια ΦΤΥΣΤΕ ΤΟΥΣ”, στο προσωπικό του μπλογκ. Όπως υποστήριξε ο ίδιος στην απολογία του, διώκεται για την αγάπη του Χριστού, ενώ ο λόγος του ήταν συμβολικός, μεταφορικός και είχε σαν σκοπό να ενημερώσει. Μάλιστα δήλωσε πως τον ενδιαφέρει μόνο να κηρύσσει το λόγο του Θεού και όχι αν το κείμενό του είναι πρόσφορο να προκαλέσει σε ζηλωτές χριστιανούς μισαλλοδοξία.</p>



<p>Παραδέχτηκε στην απολογία του ότι το κείμενο αναφερόταν σε ομοφυλόφιλους πολιτικούς, σε πολιτικούς που υποστηρίζουν την ομοφυλοφιλία και γενικά στους ομοφυλόφιλους, παρότι πρωτόδικα είχε υποστηρίξει πως οι συγκεκριμένες φράσεις αφορούσαν μόνο τους πολιτικούς.</p>



<p>Στην πρωτόδικη απολογία του μάλιστα είχε αναφέρει πως αν είχε όπλο θα το χρησιμοποιούσε εναντίον ομοφυλόφιλων ή ακτιβιστών, κάτι που αυτή τη φορά υποστήριξε πως το είπε σαν αστείο, παρότι κανένας δε γέλασε.</p>



<p>Μάλιστα ισχυρίστηκε πως όταν έγραψε το κείμενο, δεν είχε ψηφιστεί ακόμα το σύμφωνο συμβίωσης, άρα η συμβίωση ανθρώπων του ίδιου φύλου ήταν ποινικό αδίκημα… (wtf?)</p>



<p>Η μπάλα πήρε και τον Απόστολο Παύλο με το Μητροπολίτη να καλεί το δικαστήριο να καταδικάσει και αυτόν αν είναι να καταδικάσει τον ίδιο, ενώ αναφέρθηκαν τα Σόδομα, τα Γόμορα, η Σώτη Τριανταφύλλου και ο μουφτής της Ξάνθης.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

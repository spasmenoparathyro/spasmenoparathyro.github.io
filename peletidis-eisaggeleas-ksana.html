<!DOCTYPE html>
<html>
    <head>
        <meta charset="UTF-8">
        <title>Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο</title>
        <meta name="viewport" content="width=device-width, initial-scale=1.0">
        <meta name="description" content="Πέρυσι ο Δήμος Πατρέων είχε ξεκινήσει εργασίες με συνεργεία του Δήμου σε μια περιοχή που ονομάζεται Κόκκινος Μύλος, συνολικής έκτασης 15 στρεμμάτων. Στόχος ήταν η φύτευση δένδρων, θάμνων, γκαζόν και η εγκατάσταση μιας παιδικής χαράς.">
        <link rel="canonical" href="https://spasmenoparathyro.me/peletidis-eisaggeleas-ksana">
        <meta property="og:locale" content="el_GR">
        <meta property="og:type" content="article">
        <meta property="og:title" content="Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο">
        <meta property="og:description" content="Πέρυσι ο Δήμος Πατρέων είχε ξεκινήσει εργασίες με συνεργεία του Δήμου σε μια περιοχή που ονομάζεται Κόκκινος Μύλος, συνολικής έκτασης 15 στρεμμάτων. Στόχος ήταν η φύτευση δένδρων, θάμνων, γκαζόν και η εγκατάσταση μιας παιδικής χαράς.">
        <meta property="og:url" content="https://spasmenoparathyro.me/peletidis-eisaggeleas-ksana">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-03T22:37:36+00:00">
        <meta property="article:modified_time" content="2018-07-03T22:37:36+00:00">
        <meta property="og:updated_time" content="2018-07-03T22:37:36+00:00">
        <meta property="og:image" content="https://spasmenoparathyro.me/imgs/f3825b34ad306328e51331b950162672.jpg">
        <meta property="og:image:secure_url" content="https://spasmenoparathyro.me/imgs/f3825b34ad306328e51331b950162672.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Πέρυσι ο Δήμος Πατρέων είχε ξεκινήσει εργασίες με συνεργεία του Δήμου σε μια περιοχή που ονομάζεται Κόκκινος Μύλος, συνολικής έκτασης 15 στρεμμάτων. Στόχος ήταν η φύτευση δένδρων, θάμνων, γκαζόν και η εγκατάσταση μιας παιδικής χαράς.">
        <meta name="twitter:title" content="Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο">
        <meta name="twitter:image" content="https://spasmenoparathyro.me/imgs/f3825b34ad306328e51331b950162672.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο">Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">03 Jul 2018, 22:37</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Εισαγγελέας καλεί τον Πελετίδη να απολογηθεί, επειδή με συνεργεία του δήμου έφτιαξε ένα πάρκο</hi>
                <picture>
                    <source srcset="imgs/f3825b34ad306328e51331b950162672-640.webp" type="image/webp">
                    <source srcset="imgs/f3825b34ad306328e51331b950162672-640.jpg" type="image/jpeg"> 
                    <img src="imgs/f3825b34ad306328e51331b950162672-640.jpg">
                </picture>
                <h2 id="articleDescr">Πέρυσι ο Δήμος Πατρέων είχε ξεκινήσει εργασίες με συνεργεία του Δήμου σε μια περιοχή που ονομάζεται Κόκκινος Μύλος, συνολικής έκτασης 15 στρεμμάτων. Στόχος ήταν η φύτευση δένδρων, θάμνων, γκαζόν και η εγκατάσταση μιας παιδικής χαράς.</h2>
                <hr>
                <p>Εισαγγελέας. Αυτό το μυθικό ον που είναι εξαφανισμένο όταν κάποιος φασίστας κάνει το κομμάτι του, αλλά είναι πάντα εκεί για να δείξει στην πλέμπα, ποια είναι η θέση της.<!--more--></p>
<p>Ένας τέτοιος, καλεί το δήμαρχο της Πάτρας να απολογηθεί, επειδή ο Κ. Πελετίδης αποφάσισε να μετατρέψει ένα χώρο σε πάρκο, στην οποία μέχρι πρότινος οι κάτοικοι απολάμβαναν μπάζα και δυσωδία.</p>
<p>Πιο συγκεκριμένα, πέρυσι ο Δήμος Πατρέων είχε <a href="https://www.patrasevents.gr/article/343530-o-dimos-patron-sinexizei-tis-ergasies-gia-ti-dimiourgia-parkou-ston-kokkino-milo-foto">ξεκινήσει</a> εργασίες με συνεργεία του Δήμου σε μια περιοχή που ονομάζεται Κόκκινος Μύλος, συνολικής έκτασης 15 στρεμμάτων. Στόχος ήταν η φύτευση δένδρων, θάμνων, γκαζόν και η εγκατάσταση μιας παιδικής χαράς.</p>
<p>Όπως ήταν φυσικό, αυτό δεν άρεσε καθόλου στο Λιμεναρχείο Πατρών και τον Απρίλιο επιχείρησε μια παρέμβαση, ενώ αντίστοιχες ακτιβιστικές δράσεις ενάντια στη δημιουργία του πάρκου, έκανε και η Αστυνομία.</p>
<p>Παρόλα αυτά ο δήμος είχε πάρει την έγκριση από την Κτηματική Υπηρεσία και έτσι Λιμενικό και Αστυνομία, δε <a href="https://www.patrasevents.gr/article/343783-patra-epitelous-to-parko-ston-kokkino-milo-tha-ginei-pragmatikotita">μπόρεσαν</a> να ανακόψουν τις εργασίες τότε.</p>
<p>Όπως όμως μαθαίνουμε σήμερα, η Κτηματική Υπηρεσία έδωσε εντολή σε εισαγγελέα, προκειμένου να καλέσει σε απολογία τον Πελετίδη και να σταματήσουν οι εργασίες ανάπλασης.</p>
<p>Όπως εξηγεί ο δήμαρχος:</p>
<p style="padding-left: 30px;"><em>Δεν είναι ότι εμείς θα πάμε να κάνουμε εκεί κανένα ξενοδοχειακό συγκρότημα. Αν κάναμε ένα ξενοδοχειακό συγκρότημα, κανένας δε θα έμπαινε σε αυτή τη διαδικασία. Αυτή η επιμέλεια θα σταματούσε. Εκεί που φτιάχνεις ξενοδοχειακά συγκροτήματα, εκεί σταματούν όλα.</em></p>
<p style="padding-left: 30px;"><em>Όταν όμως είναι να κάνεις κάτι για την πόλη σου, για τους κατοίκους της, τότε αρχίζουν όλοι. Όλες οι υπηρεσίες. Δέκα υπηρεσίες. Από τον εισαγγελέα, από το Λιμενικό, από την Κτηματική&#8230; Ωιμέ, τι καταστροφή έγινε!</em></p>
<p class="responsive-video-wrap clr"><iframe width="1200" height="675" src="https://www.youtube.com/embed/TwCfju7pyRA?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Ο δήμαρχος σημειώνει πως οι εργασίες θα συνεχιστούν κανονικά. &#8220;Εμείς τη δουλειά μας και η δικαιοσύνη τη δική της δουλειά&#8221;.</p>
<p>Καλεί μάλιστα συλλόγους της περιοχής και κατοίκους, να πάνε την Τετάρτη και να συμμετάσχουν όλοι μαζί στις τελικές εργασίες.</p>
<h3>Εισαγγελείς παντού</h3>
<p>Ο Πελετίδης, δεν έχει για πρώτη φορά τραβήγματα με εισαγγελείς σαν δήμαρχος της Πάτρας.</p>
<p>Τον Ιανουάριο, <a href="https://spasmenoparathyro.me/peletidis-athwwsi/">αθωώθηκε</a> από την κατηγορία της παράβασης καθήκοντος, αφού το 2014 αρνήθηκε να παραδώσει στη συγκυβέρνηση ΝΔ-ΠΑΣΟΚ στοιχεία εργαζομένων του Δήμου.<span id="more-1503"></span></p>
<p>Με σχετικό νόμο, η τότε συγκυβέρνηση επιχείρησε να προβεί σε χιλιάδες απολύσεις, με το πρόσχημα του ελέγχου των συμβάσεων αορίστου χρόνου του δημοσίου τομέα.</p>
<p>Με την απόφαση 405/24-9-2014, το δημοτικό συμβούλιο της Πάτρας, σημείωνε:</p>
<p style="padding-left: 30px;"><em>κανένα στοιχείο και φάκελοι εργαζόμενων να μη δοθούν με οποιοδήποτε τρόπο και να μην αποσταλούν ώστε να διευκολυνθεί ο στόχος της κυβέρνησης για απολύσεις (…) στηρίζουμε τους αγώνες των εργαζόμενων</em></p>
<p>ενώ σε υπόμνημά του προς τον ανακριτή, ο δήμαρχος ανέφερε:</p>
<p style="padding-left: 30px;"><em> Είμαστε αντίθετοι με τις ελαστικές σχέσεις εργασίας και διεκδικούμε μόνιμη και σταθερή δουλειά με δικαιώματα, μονιμοποίηση όλων των συμβασιούχων στους ΟΤΑ χωρίς όρους και προϋποθέσεις. Στο Δήμο Πατρέων έχουμε 324 εργαζόμενους ΙΔΑΧ που μονιμοποιήθηκαν μέσω της διαδικασίας ΑΣΕΠ καθόλα νόμιμα. Θέμα ανοχής ή συγκάλυψης πλαστών δικαιολογητικών δεν υφίσταται (…) Δεν καλύπτουμε διαδικασίες με πλαστά δικαιολογητικά σε καμία περίπτωση. (…) Με βάση τα παραπάνω αρνηθήκαμε ως Δημοτική Αρχή να δώσουμε τους ατομικούς φακέλους για επανέλεγχο, δίνοντας αντίστοιχες εντολές στις Διοικητικές Υπηρεσίες του Δήμου</em></p>
<p>Στο δικαστήριο, ο δήμαρχος ανέφερε ότι:</p>
<p style="padding-left: 30px;"><em>οι συγκεκριμένοι εργαζόμενοι, που τους φακέλους τους ζητούσε η τότε κυβέρνηση Ν.Δ. – ΠΑΣΟΚ, μέσα από προσχηματικό έλεγχο, θα οδηγούνταν σε απόλυση (…) οι συμβάσεις τους είχαν μετατραπεί σε αορίστου χρόνου από το 2004, μέσω των διαδικασιών του ΑΣΕΠ</em></p>
<h3>Και η Κτηματική Υπηρεσία</h3>
<p>Ζόρια με το δήμαρχο όμως φαίνεται πως έχει και η Κτηματική Υπηρεσία. Το Μάρτιο, είχε <a href="https://spasmenoparathyro.me/peletidis-zitane-resta/">καλέσει</a> το δήμαρχο Πάτρας να δώσει εξηγήσεις σχετικά με τις παρεμβάσεις των υπηρεσιών του δήμου για την αποκατάσταση ζημιών στην παραλιακή οδό Ποσειδώνος στο Ρίo. Οι υπηρεσίες του δήμου διόρθωσαν τις μεγάλες ζημιές που είχαν προκληθεί από την έντονη κακοκαιρία στους παραλιακούς δρόμους του Ρίου και του Ακταίου, οπότε ο δήμαρχος καλείται την Τετάρτη να δώσει εξηγήσεις στην προϊσταμένη της Κτηματικής Υπηρεσίας Αχαΐας.</p>
<p>Σύμφωνα με το δήμο, οι παρεμβάσεις ήταν αναγκαίες για την ασφάλεια των διερχομένων και την ομαλή κυκλοφορία, ενώ όπως τονίζει:</p>
<p style="padding-left: 30px;"><em>Με δεδομένο ότι η Κτηματική Υπηρεσία ανήκει στο υπουργείο Οικονομικών, καλούμε ιδιαίτερα τους εκπροσώπους της κυβέρνησης στην περιοχή, που το προηγούμενο διάστημα ήταν λαλίστατοι χρεώνοντας στη Δημοτική Αρχή την ευθύνη για την κατάσταση των παραλιακών οδών, να πάρουν θέση και να καταδικάσουν το γεγονός. Απαιτούμε να σταματήσει τώρα κάθε είδους δίωξη του δημάρχου και των Υπηρεσιών του Δήμου γιατί έκαναν το καθήκον τους</em></p>
<h3>Εμμονή με τα συνεργεία του Δήμου</h3>
<p>Άλλη μια κακιά συνήθεια του δημάρχου είναι να κάνει έργα πολύ φτηνότερα με τους εργαζόμενους του δήμου και να μην τα αναθέτει σε εργολάβους.<span id="more-2751"></span></p>
<p>Πριν δύο χρόνια, είχε προχωρήσει στην <a href="http://www.alfavita.gr/arthron/%CF%80%CE%B5%CE%BB%CE%B5%CF%84%CE%AF%CE%B4%CE%B7%CF%82-%CE%BF-%CE%B4%CE%AE%CE%BC%CE%B1%CF%81%CF%87%CE%BF%CF%82-%CF%84%CE%B7%CF%82-%CF%80%CE%AC%CF%84%CF%81%CE%B1%CF%82-%CF%80%CE%BF%CF%85-%CE%AD%CE%BA%CE%B1%CE%BD%CE%B5-%CF%84%CE%B7%CE%BD-%CE%BA%CE%BF%CE%B9%CE%BD%CF%89%CE%BD%CE%B9%CE%BA%CE%AE-%CF%80%CE%BF%CE%BB%CE%B9%CF%84%CE%B9%CE%BA%CE%AE-%CE%B1%CF%80%CF%8C%CE%BB%CF%85%CF%84%CE%B7-%CF%80%CF%81%CE%BF%CF%84%CE%B5%CF%81%CE%B1%CE%B9%CF%8C%CF%84%CE%B7%CF%84%CE%B1" rel="noopener">αποκατάσταση</a> 800 περίπου μέτρων της πλαζ. Έργο το οποίο κόστισε τελικά 1000 ευρώ και έγινε με συνεργεία και εργαζόμενους του δήμου, και που σύμφωνα με έναν συμβατικό προϋπολογισμό θα κόστιζε περίπου 300.000 ευρώ.</p>
<p>Πριν ένα μήνα εργαζόμενοι του δήμου, <a href="https://spasmenoparathyro.me/peletidis-rwmaiko-wdeio/">προχώρησαν</a> σε εργασίες στο Ρωμαϊκό Ωδείο Πατρών. Ανακαίνισαν τα ξύλινα δάπεδα (σκηνή, περιμετρικοί διάδρομοι, σκάλες, παρασκήνια), τις τουαλέτες, τα καμαρίνια των καλλιτεχνών, αντικατέστησαν το ηλεκτρολογικό δίκτυο με φώτα ασφαλείας και προβολείς LED καθώς και τον εξωτερικό φωτισμό και τους προβληματικούς πίνακες. Ενδεικτικό της κατάστασης που επικρατούσε πριν τις εργασίες, είναι πως οι ηθοποιοί άλλαζαν πίσω από κουρελούδες, λόγω έλλειψης καμαρινιών.</p>
<p>Στο μνημείο δεν είχαν γίνει παρεμβάσεις για πολλά χρόνια, ενώ στις εργασίες συμμετείχαν εργαζόμενοι με συμβάσεις 8μήνου των προγραμμάτων του ΟΑΕΔ. Οι εργασίες έγιναν με την εποπτεία της εφορείας Αρχαιοτήτων, που βρισκόταν καθ’ όλη τη διάρκεια των εργασιών στο χώρο και τελικά έδωσε τα εύσημα στο δήμο για τα αποτελέσματα των εργασιών στο μνημείο.</p>
<p>Ο Πελετίδης, μιλώντας στα ΜΜΕ, έκανε την ακόλουθη δήλωση:</p>
<p style="padding-left: 30px;"><em>Εδώ είναι ο χώρος που γίνονται πολλές από τις σημαντικές πολιτιστικές εκδηλώσεις της πόλης, εδώ έρχονται καθημερινά πολλοί ξένοι επισκέπτες για να δουν το μνημείο. Οι υπηρεσίες του Δήμου και οι εργαζόμενοι προέβησαν με την έγκριση και την επίβλεψη της Εφορείας Αρχαιοτήτων, σε ανακαίνιση των καμαρινιών, των δαπέδων, του φωτισμού, της ασφάλειας του μνημείου.</em></p>
<p style="padding-left: 30px;"><em>Η δουλειά των εργαζομένων απέδειξε τις τεράστιες δυνατότητες που αυτοί έχουν και που τις έχει ανάγκη η πόλη.</em></p>
<p style="padding-left: 30px;"><em>Αν αυτοί οι εργαζόμενοι που σήμερα απασχολούνται με οκτάμηνη σύμβαση εργάζονταν ως μόνιμοι στο Δήμο, θα μπορούσαμε να αλλάξουμε κάθε σημείο της Πάτρας.</em></p>
<p style="padding-left: 30px;"><em>Στις κινητοποιήσεις που διοργανώνουμε την Παρασκευή 15 Ιουνίου και την Κυριακή 17 Ιουνίου, έχουμε ως κεντρικό σύνθημα «Δουλειά για όλους, δουλειά με δικαιώματα». Θέλουμε να παραμείνουν και να μονιμοποιηθούν όλοι οι εργαζόμενοι με τις συμβάσεις στο Δήμο. Οι υπηρεσίες του Δήμου και όλη η Πάτρα έχουν ανάγκη αυτούς τους 1.000 εργαζόμενους.</em></p>
<p style="padding-left: 30px;"><em>Θέλω με την ευκαιρία της σημερινής παρουσίασης να επισημάνω, ότι ως Δημοτική Αρχή, επιλέξαμε στη χθεσινή συνεδρίαση του Δημοτικού Συμβουλίου, να θέσουμε για συζήτηση και ψήφιση δύο σοβαρά προβλήματα, που αφορούν την υγεία του λαού και την εκπαίδευση των παιδιών του. Πρόκειται για τα προβλήματα που έχουν προκύψει στο χειρουργικό τμήμα του Γενικού Πανεπιστημιακού Νοσοκομείου Πάτρας, αλλά και τη συρρίκνωση των τριών εσπερινών ΕΠΑΛ της πόλης.</em></p>
<p style="padding-left: 30px;"><em>Οι μεγάλες ελλείψεις σε προσωπικό και οι μειωμένες κρατικές δαπάνες στην Υγεία και την Παιδεία, είναι αποτέλεσμα της αντιλαϊκής πολιτικής που εφαρμόζεται συνολικά και οδηγεί το λαό μας στα τάρταρα.</em></p>
<p style="padding-left: 30px;"><em>Δεν θα μείνουμε εκεί. Θα κινητοποιηθούμε απαιτώντας προσλήψεις μόνιμου ιατρικού και νοσηλευτικού προσωπικού στα νοσοκομεία.</em></p>
<p style="padding-left: 30px;"><em>Το άλλο θέμα είναι τα εμπόδια που θέτουν στους εργαζόμενους που παρακολουθούν μαθήματα στα Εσπερινά Λύκεια. Θέλουν να σταματήσουν το θεσμό των Εσπερινών Λυκείων στερώντας από τους εργαζόμενους τα εφόδια που μπορούν να πάρουν από αυτά. Αντιμετωπίζουν το δικαίωμά τους στην μόρφωση και στην επαγγελματική κατάρτιση ως κόστος που πρέπει να μειωθεί.</em></p>
<p style="padding-left: 30px;"><em>Ο πατραϊκός λαός να δώσει ηχηρή απάντηση με την μαζική συμμετοχή του στις κινητοποιήσεις του Δήμου, στις 15 και 17 Ιούνη, με βασική διεκδίκηση: «Δουλειά για όλους, δουλειά με δικαιώματα – Κάτω τα χέρια από τη λαϊκή περιουσία</em></p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

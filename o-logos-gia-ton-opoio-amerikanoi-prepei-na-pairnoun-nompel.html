<!DOCTYPE html>
<html>
    <head>
        <meta charset="UTF-8">
        <title>O λόγος για τον οποίο οι Αμερικάνοι, πρέπει να παίρνουν Νόμπελ</title>
        <meta name="viewport" content="width=device-width, initial-scale=1.0">
        <meta name="description" content="Η είδηση του θανάτου ενός διαπρεπούς επιστήμονα ο οποίος μεταξύ άλλων, υπήρξε καθηγητής στα πανεπιστήμια Columbia και Chicago και επικεφαλής ερευνητικών κέντρων όπως το Fermilab και κάτοχος βραβείου Νόμπελ Φυσικής (1988), αποκαλύπτει πως αναγκάστηκε να πουλήσει το βραβείο του για να καλύψει ιατρικές δαπάνες, καθώς χτυπήθηκε από άνοια.">
        <link rel="canonical" href="https://spasmenoparathyro.me/o-logos-gia-ton-opoio-amerikanoi-prepei-na-pairnoun-nompel">
        <meta property="og:locale" content="el_GR">
        <meta property="og:type" content="article">
        <meta property="og:title" content="O λόγος για τον οποίο οι Αμερικάνοι, πρέπει να παίρνουν Νόμπελ">
        <meta property="og:description" content="Η είδηση του θανάτου ενός διαπρεπούς επιστήμονα ο οποίος μεταξύ άλλων, υπήρξε καθηγητής στα πανεπιστήμια Columbia και Chicago και επικεφαλής ερευνητικών κέντρων όπως το Fermilab και κάτοχος βραβείου Νόμπελ Φυσικής (1988), αποκαλύπτει πως αναγκάστηκε να πουλήσει το βραβείο του για να καλύψει ιατρικές δαπάνες, καθώς χτυπήθηκε από άνοια.">
        <meta property="og:url" content="https://spasmenoparathyro.me/o-logos-gia-ton-opoio-amerikanoi-prepei-na-pairnoun-nompel">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-10-06T14:21:26+00:00">
        <meta property="article:modified_time" content="2018-10-06T14:21:26+00:00">
        <meta property="og:updated_time" content="2018-10-06T14:21:26+00:00">
        <meta property="og:image" content="https://spasmenoparathyro.me/imgs/9196708eb52d48bd6bf8acaf447b4a74.jpg">
        <meta property="og:image:secure_url" content="https://spasmenoparathyro.me/imgs/9196708eb52d48bd6bf8acaf447b4a74.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Η είδηση του θανάτου ενός διαπρεπούς επιστήμονα ο οποίος μεταξύ άλλων, υπήρξε καθηγητής στα πανεπιστήμια Columbia και Chicago και επικεφαλής ερευνητικών κέντρων όπως το Fermilab και κάτοχος βραβείου Νόμπελ Φυσικής (1988), αποκαλύπτει πως αναγκάστηκε να πουλήσει το βραβείο του για να καλύψει ιατρικές δαπάνες, καθώς χτυπήθηκε από άνοια.">
        <meta name="twitter:title" content="O λόγος για τον οποίο οι Αμερικάνοι, πρέπει να παίρνουν Νόμπελ">
        <meta name="twitter:image" content="https://spasmenoparathyro.me/imgs/9196708eb52d48bd6bf8acaf447b4a74.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="O λόγος για τον οποίο οι Αμερικάνοι, πρέπει να παίρνουν Νόμπελ">O λόγος για τον οποίο οι Αμερικάνοι, πρέπει να παίρνουν Νόμπελ</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">06 Oct 2018, 14:21</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">O λόγος για τον οποίο οι Αμερικάνοι, πρέπει να παίρνουν Νόμπελ</hi>
                <picture>
                    <source srcset="imgs/9196708eb52d48bd6bf8acaf447b4a74-640.webp" type="image/webp">
                    <source srcset="imgs/9196708eb52d48bd6bf8acaf447b4a74-640.jpg" type="image/jpeg"> 
                    <img src="imgs/9196708eb52d48bd6bf8acaf447b4a74-640.jpg">
                </picture>
                <h2 id="articleDescr">Η είδηση του θανάτου ενός διαπρεπούς επιστήμονα ο οποίος μεταξύ άλλων, υπήρξε καθηγητής στα πανεπιστήμια Columbia και Chicago και επικεφαλής ερευνητικών κέντρων όπως το Fermilab και κάτοχος βραβείου Νόμπελ Φυσικής (1988), αποκαλύπτει πως αναγκάστηκε να πουλήσει το βραβείο του για να καλύψει ιατρικές δαπάνες, καθώς χτυπήθηκε από άνοια.</h2>
                <hr>
                <p>Παραφράζοντας το ερώτημα, του εκλιπόντος νομπελίστα Φυσικού Leon Lederman, στον τίτλο του βιβλίου του για το σωματίδιο Higgs: &#8220;Αν το σύμπαν είναι η απάντηση, ποια ήταν η ερώτηση;&#8221; θα μπορούσαμε να αναρωτηθούμε: αν το Νόμπελ είναι η απάντηση ποια ήταν η ερώτηση;</p>
<p>Η <a href="https://www.washingtonpost.com/local/obituaries/leon-lederman-who-won-nobel-prize-for-key-discoveries-in-particle-physics-dies-at-96/2018/10/04/2993dd42-c7e4-11e8-b1ed-1d2d65b86d0c_story.html?noredirect=on&amp;utm_term=.781953e71f07" target="_blank" rel="noopener">είδηση</a> του θανάτου ενός διαπρεπούς επιστήμονα ο οποίος μεταξύ άλλων, υπήρξε καθηγητής στα πανεπιστήμια Columbia και Chicago και επικεφαλής ερευνητικών κέντρων όπως το Fermilab και κάτοχος βραβείου Νόμπελ Φυσικής (1988), αποκαλύπτει πως αναγκάστηκε να πουλήσει το βραβείο του για να καλύψει ιατρικές δαπάνες, καθώς χτυπήθηκε από άνοια.</p>
<p>Καλά το λένε μερικοί πως είναι χώρα πια φρικτή και πως τίποτα δεν μπορεί να αναστρέψει την πορεία από τις ζοφερές περιγραφές του Τζον Στάινμπεκ στα &#8220;Σταφύλια της Οργής&#8221;, έως σήμερα.</p>
<p>Αν δηλαδή ένας παγκοσμίου φήμης επιστήμονας δεν έχει πρόσβαση σε σύστημα υγείας, χωρίς να χρειαστεί να πουλήσει το νεφρό του ή ό,τι άλλο έχει για πούλημα, τι να περιμένει ο άνεργος και ο φτωχός από μια χώρα, στην οποία μπορείς μεν να ονειρευτείς μια καλύτερη ζωή αλλά όχι να τη ζήσεις;</p>
<p>Με την <a href="https://www.bbc.com/news/world-us-canada-39810145" target="_blank" rel="noopener">πολυδιαφημισμένη</a> μεταρρύθμιση του Ομπάμα στο σύστημα &#8220;υγείας&#8221; των ΗΠΑ, εισήχθησαν σημαντικές &#8220;βελτιώσεις&#8221; σε σχέση με την προηγούμενη κατάσταση των πάνω από 40 εκατομμύρια ανασφάλιστων Αμερικανών. Για παράδειγμα έγινε υποχρεωτική για όλους η αγορά ασφαλιστικής κάλυψης! Όποιος δεν αγοράσει μία θα κληθεί να πληρώσει πρόστιμο!!! Μόνο οι επιχειρήσεις με πάνω από 50 εργαζόμενους θα είναι υποχρεωμένες να παρέχουν πακέτο ασφαλιστικής κάλυψης (και πριν είχαν απλά τώρα θα μπορούν να βρουν κάτι φθηνότερο, από τον ανταγωνισμό που θα προκύψει εξαιτίας της υποχρεωτικότητας, είδατε τα καλά του ανταγωνισμού;) και φανταστείτε τι πακετάρες θα ήταν αυτές;</p>
<p>Για την περίπτωση των υπερήλικων υπάρχει πρόβλεψη να μην μπορούν οι εταιρίες να χρεώνουν πάνω από τρεις(3) φορές περισσότερο από ότι στους νεότερους ασφαλισμένους. Ε ναι ρε φίλε τώρα που θα αρρωσταίνεις μας θέλεις περίθαλψη, τόσα χρόνια γιατί δεν ερχόσουν; Και κάπως έτσι πάει και το παλιοβραβείο.</p>
<p>Βέβαια υπάρχει και η άλλη άποψη, όπως λένε και οι Ρεπουμπλικάνοι είναι καταπάτηση των ελευθεριών του πολίτη να τον υποχρεώνεις να ασφαλιστεί ενώ ο ίδιος δεν το θέλει. Μπορεί να θέλει να πεθάνει σκεπασμένος με χαρτόκουτο, πάνω από μια ατμίζουσα σχάρα υπονόμου βρε αδερφέ, μπορεί να φοβάται τις ενέσεις, κακό ειναι;</p>
<p>Μ&#8217; αυτά και μ&#8217; αυτά, άγιο είχαμε που δεν κατάφεραν τα ορφανά της Θάτσερ που μας φύτεψαν για υπουργούς υγείας πριν μερικά χρόνια και τώρα ονειρεύονται πάλι κυβέρνηση, να ισοπεδώσουν το σοβιετικού τύπου δημόσιο σύστημα υγείας, το οποίο τόσα χρόνια προσπαθούν τα λαμόγια και οι φαρμακευτικές εταιρείες να μας πείσουν πως υπάρχει μόνο για να πλουτίζουν οι ίδιοι και όχι για να μην ψοφάμε σαν το σκυλί στο δρόμο, όπως συμβαίνει στον αμερικανικό εφιάλτη που μας πουλάν για όνειρο θερινής νυκτός.</p>
<p>Τελικά, για να επανέλθουμε στο αρχικό ερώτημα. Τι μπορεί να σου γλιτώσει έστω και πρόσκαιρα το νεφρό στον καπιταλισμό;</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

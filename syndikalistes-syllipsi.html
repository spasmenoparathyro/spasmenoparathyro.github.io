<!DOCTYPE html>
<html>
    <head>
        <meta charset="UTF-8">
        <title>Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν</title>
        <meta name="viewport" content="width=device-width, initial-scale=1.0">
        <meta name="description" content="Η συγκεκριμένη εταιρεία, &#8220;ΓΕΩΑΝΑΛΥΣΗ ΑΕ&#8221;, είχε απασχολήσει και στο παρελθόν την επικαιρότητα με τις πρακτικές της.">
        <link rel="canonical" href="https://spasmenoparathyro.me/syndikalistes-syllipsi">
        <meta property="og:locale" content="el_GR">
        <meta property="og:type" content="article">
        <meta property="og:title" content="Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν">
        <meta property="og:description" content="Η συγκεκριμένη εταιρεία, &#8220;ΓΕΩΑΝΑΛΥΣΗ ΑΕ&#8221;, είχε απασχολήσει και στο παρελθόν την επικαιρότητα με τις πρακτικές της.">
        <meta property="og:url" content="https://spasmenoparathyro.me/syndikalistes-syllipsi">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-02T13:35:37+00:00">
        <meta property="article:modified_time" content="2018-07-02T13:35:37+00:00">
        <meta property="og:updated_time" content="2018-07-02T13:35:37+00:00">
        <meta property="og:image" content="https://spasmenoparathyro.me/imgs/e008d11a761bd900c5bde11f54e104fd.jpg">
        <meta property="og:image:secure_url" content="https://spasmenoparathyro.me/imgs/e008d11a761bd900c5bde11f54e104fd.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Η συγκεκριμένη εταιρεία, &#8220;ΓΕΩΑΝΑΛΥΣΗ ΑΕ&#8221;, είχε απασχολήσει και στο παρελθόν την επικαιρότητα με τις πρακτικές της.">
        <meta name="twitter:title" content="Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν">
        <meta name="twitter:image" content="https://spasmenoparathyro.me/imgs/e008d11a761bd900c5bde11f54e104fd.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν">Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">02 Jul 2018, 13:35</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Εταιρεία απολύει εργαζόμενους που συμμετείχαν σε απεργία και η αστυνομία μαζεύει όσους διαμαρτυρήθηκαν</hi>
                <picture>
                    <source srcset="imgs/e008d11a761bd900c5bde11f54e104fd-640.webp" type="image/webp">
                    <source srcset="imgs/e008d11a761bd900c5bde11f54e104fd-640.jpg" type="image/jpeg"> 
                    <img src="imgs/e008d11a761bd900c5bde11f54e104fd-640.jpg">
                </picture>
                <h2 id="articleDescr">Η συγκεκριμένη εταιρεία, &#8220;ΓΕΩΑΝΑΛΥΣΗ ΑΕ&#8221;, είχε απασχολήσει και στο παρελθόν την επικαιρότητα με τις πρακτικές της.</h2>
                <hr>
                <p>Η συγκεκριμένη εταιρεία, &#8220;ΓΕΩΑΝΑΛΥΣΗ ΑΕ&#8221;, είχε απασχολήσει και στο παρελθόν την επικαιρότητα με τις πρακτικές της.<!--more--></p>
<p>Πριν δύο χρόνια για παράδειγμα, μαθαίναμε για το καθεστώς κάτω από το οποίο δουλεύουν οι εργαζόμενοι. Όπως <a href="https://www.902.gr/eidisi/ergazomenoi-symmahia/94315/paremvasi-stin-etaireia-geoanalysi-ae-enantia-stis-aparadektes">κατήγγειλε</a> το Σωματείο Μισθωτών Τεχνικών Μακεδονίας:</p>
<p style="padding-left: 30px;"><em>Η διοίκηση της εταιρείας αξιοποιεί όλες τις δυνατότητες του νόμου για μηδενικό κόστος των εργαζομένων (παροχή ανεξάρτητων υπηρεσιών, επιδοτούμενα προγράμματα του ΟΑΕΔ και μορφές πρακτικής άσκησης από σπουδαστές ΑΕΙ &#8211; ΤΕΙ), ενώ <strong>δεν ήταν λίγες οι φορές που σε εργαζόμενους με ΙΚΑ τέθηκε το εκβιαστικό δίλημμα &#8220;Ή το γυρίζεις σε μπλοκάκι ή ψάξε αλλού για δουλειά&#8221;</strong>. Με το πιστόλι της απόλυσης στον κρόταφο και το φόβο της ανεργίας η εργοδοσία επιβάλλει με σταθερό βηματισμό συμπίεση μισθών και δικαιωμάτων, απομυζώντας για τον εαυτό της όσο γίνεται περισσότερο κέρδος.</em></p>
<p style="padding-left: 30px;"><em>Ευρέως γνωστό είναι και το όργιο τρομοκρατίας που επικρατεί μέσα στην συγκεκριμένη εταιρεία. Με κάμερες, κάρτες εισόδου, χρόνο διαλείμματος, παρακολούθηση, αξιολόγηση, απειλές και εξευτελιστική συμπεριφορά απέναντι στους εργαζόμενους, η εργοδοσία επιχειρεί αφενός να ανεβάζει την εντατικοποίηση της εργασίας και αφετέρου να διασφαλίζει την ανοχή των εργαζομένων στις μεθόδους της κερδοφορίας της, παίζοντας παράλληλα και το παιχνίδι της άντλησης νέων υποταγμένων εργαζόμενων από τη μεγάλη δεξαμενή ανέργων</em></p>
<p>Την προηγούμενη Τετάρτη, όπως <a href="https://www.902.gr/eidisi/ergatiki-taxi/162728/kalesma-se-geniki-syneleysi-apo-somateio-misthoton-tehnikon-makedonias">καταγγέλει</a> πάλι το Σωματείο, η εταιρεία προχώρησε σε απολύσεις εργαζομένων που είχαν συμμετάσχει στην πανελλαδική απεργία της 30ης Μαΐου:</p>
<p style="padding-left: 30px;"><em>Από νωρίς το πρωί της Παρασκευής 29/06/2018 το Σωματείο Μισθωτών Τεχνικών Μακεδονίας και άλλα Σωματεία του κλάδου πραγματοποίησαν παραστάσεις διαμαρτυρίας στις δύο γειτονικές εγκαταστάσεις της μελετητικής εταιρείας «ΓΕΩΑΝΑΛΥΣΗ ΑΕ», δίνοντας μια πρώτη οργανωμένη αγωνιστική απάντηση στις εκδικητικού χαρακτήρα απολύσεις, στις οποίες προέβη η εταιρεία την προηγούμενη Τετάρτη.</em></p>
<p style="padding-left: 30px;"><strong><em>Οι δύο από τις απολύσεις που έγιναν σχετίζονται άμεσα με τη δράση των συναδέλφων, μέλη του Σωματείου Μισθωτών Τεχνικών, αλλά και με τη συμμετοχή τους στην πρόσφατη πανελλαδική απεργία στις 30 Μάη.</em></strong></p>
<p style="padding-left: 30px;"><strong><em>Η εργοδοσία για να συγκαλύψει το γεγονός ότι απολύει απεργούς απέλυσε άλλες δύο συναδέλφισσες με πρόσχημα την &#8220;παραγωγικότητά τους&#8221; και την εργασιακή τους &#8220;συμπεριφορά&#8221;.</em></strong></p>
<p style="padding-left: 30px;"><em>Στόχος της κινητοποίησης ήταν η έμπρακτη αλληλεγγύη στους απολυμένους συναδέλφους/φισσες και το κάλεσμα του Σωματείου στους εργαζόμενους της εταιρείας για την πραγματοποίηση Γενικής Συνέλευσης τη Δευτέρα 2/7/2018, με σκοπό την οργάνωση της απάντησης των εργαζομένων στην τρομοκρατία της εργοδοσίας και τους άθλιους όρους δουλειάς που επιβάλλει η εταιρεία, αξιοποιώντας όχι μόνο όλο το αντεργατικό νομικό οπλοστάσιο των τελευταίων χρόνων αλλά και ακόμα πιο αντιδραστικές μεθόδους.</em></p>
<p style="padding-left: 30px;"><em>Διακινήθηκε το κείμενο αλληλεγγύης προς τους απολυμένους και το πλαίσιο αιτημάτων, το οποίο και αποτυπώνει τις πραγματικές και ουσιαστικές διεκδικήσεις των συναδέλφων. Στις παραστάσεις διαμαρτυρίας παραβρέθηκαν μέλη Σωματείων και των ΔΣ τους, τα οποία συσπειρώνονται επίσης στο ΠΑΜΕ.</em></p>
<p style="padding-left: 30px;"><em>Η εργοδοσία αρνήθηκε τη συνάντηση με αντιπροσωπεία των παρευρισκομένων, στην οποία συγκαταλέγονταν το ΔΣ του Σωματείου και ο Λεωνίδας Στολτίδης, μέλος της Εκτελεστικής Γραμματείας του ΠΑΜΕ και γραμματέας του ΕΚΘ.</em></p>
<p style="padding-left: 30px;"><em>Στην προσπάθειά της να αποθαρρύνει την επαφή του Σωματείου με τους εργαζόμενους της εταιρείας κάλεσε περιπολικό της Αστυνομίας, το οποίο αποχώρησε αμέσως μετά την άφιξή του.</em></p>
<p style="padding-left: 30px;"><em>Η αντιπροσωπεία και μέλη του Σωματείου τελικά κατάφεραν να μπουν στην κύρια εγκατάσταση της εταιρείας, όπου παρά τη συνεχή επιθετική συμπεριφορά και χυδαιολογία της εργοδοσίας προχώρησαν σε ανακοινώσεις στους εργαζόμενους και μοίρασαν σχετικό υλικό, σπάζοντας στην πράξη την τρομοκρατία.</em></p>
<p style="padding-left: 30px;"><em>Χαρακτηριστικό δείγμα της απαράδεκτης στάσης της εργοδοσίας είναι το γεγονός πως αμέσως μετά τα παραπάνω έσπευσε στη γειτονική δεύτερη εγκατάσταση, όπου εργάζονταν οι απολυμένοι συνάδελφοι για να εξαπολύσει προσωπική επίθεση και απειλές στον απολυμένο απεργό, που δούλευε την τελευταία ημέρα στο κτίριο και για να εμποδίσει την είσοδο των μελών του Σωματείου έκλεισε τα ρολά της πρόσοψης του κτιρίου, αφήνοντας ανοικτή μόνο μια μικρή πόρτα στην πίσω μεριά του.</em></p>
<p style="padding-left: 30px;"><em>Προτίμησε δηλαδή να θέσει τη ζωή των εργαζομένων σε κίνδυνο, στην περίπτωση που θα υπήρχε ανάγκη να εκκενωθεί το κτίριο (π.χ. σεισμός), από το να συναντηθούν και να συζητήσουν με το Σωματείο. Και αυτή η απόπειρα της εργοδοσίας έπεσε στο κενό, μετά τη δυναμική παρέμβαση των Σωματείων στο χώρο.</em></p>
<p style="padding-left: 30px;"><em>Αποδεικνύεται ότι αυτό που φοβίζει περισσότερο την εργοδοσία είναι ο συλλογικός και ταξικός αγώνας. Το να συζητάμε οργανωμένα μεταξύ μας τα ζητήματα που ενιαία αντιμετωπίζουμε και να διεκδικούμε συλλογικά τη λύση τους. Να διεκδικούμε αυτά που μας αξίζουν. Έτσι και αλλιώς, τη &#8220;συνταγή&#8221; της ατομικής λύσης, της μεμονωμένης &#8220;διαπραγμάτευσης&#8221; με τον εργοδότη και του φόβου την έχουμε δοκιμάσει και η κατάσταση χειροτερεύει χρόνο με το χρόνο.</em></p>
<p style="padding-left: 30px;"><em>Τα γεγονότα των τελευταίων ημερών πρέπει να γίνουν η αφετηρία για όλους τους συναδέλφους να συσπειρωθούν σαν μια γροθιά για να σταματήσει τώρα η εταιρεία να μοιάζει με εργασιακό &#8220;κάτεργο&#8221;. Σήμερα ήταν οι συνάδελφοι, αύριο μπορεί να είσαι εσύ ή οποιοσδήποτε τολμήσει να αντισταθεί και να αμφισβητήσει την κατάσταση.</em></p>
<p>Σήμερα, μέλη του Σωματείου, οδηγήθηκαν στο αστυνομικό τμήμα, αφού ο ιδιοκτήτης της εταιρείας κάλεσε την αστυνομία, όταν συνδικαλιστές που αντιδρούσαν στις απολύσεις, βρέθηκαν έξω από το κτίριο της εταιρείας, μοιράζοντας την ανακοίνωση του Σωματείου.</p>
<p>Όταν οι συνδικαλιστές μπήκαν στο χώρο δουλειάς, ζητώντας το έγγραφο της απόλυσης ενός από τους 4 απολυμένους για να το επιωσουν στην Επιθεώρηση Εργασίας, αντιμετώπισαν την επιθετική συμπεριφορά του εργοδότη, ο οποίος <a href="https://www.902.gr/eidisi/ergatiki-taxi/162744/sto-astynomiko-tmima-kalamarias-epeidi-yperaspizontai-ta-dikaiomata-ton">κάλεσε</a> την αστυνομία και οι συνδικαλιστές οδηγήθηκαν στο αστυνομικό τμήμα Καλαμαριάς.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

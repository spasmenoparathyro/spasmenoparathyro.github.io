<!DOCTYPE html>
<html>
    <head>
        <meta charset="UTF-8">
        <title>Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική</title>
        <meta name="viewport" content="width=device-width, initial-scale=1.0">
        <meta name="description" content="Οι κυβερνήσεις δεν ήταν ικανές και άξιες να τη διαχειριστούν, γι&#8217; αυτό αναθέσαμε στις ίδιες κυβερνήσεις να διαχειριστούν την πώλησή τους. Λογικό.">
        <link rel="canonical" href="https://spasmenoparathyro.me/fraport-kerdi">
        <meta property="og:locale" content="el_GR">
        <meta property="og:type" content="article">
        <meta property="og:title" content="Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική">
        <meta property="og:description" content="Οι κυβερνήσεις δεν ήταν ικανές και άξιες να τη διαχειριστούν, γι&#8217; αυτό αναθέσαμε στις ίδιες κυβερνήσεις να διαχειριστούν την πώλησή τους. Λογικό.">
        <meta property="og:url" content="https://spasmenoparathyro.me/fraport-kerdi">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-20T10:43:41+00:00">
        <meta property="article:modified_time" content="2018-07-20T10:43:41+00:00">
        <meta property="og:updated_time" content="2018-07-20T10:43:41+00:00">
        <meta property="og:image" content="https://spasmenoparathyro.me/imgs/4b76d81176231a6a40f2740a297c7ce8.jpg">
        <meta property="og:image:secure_url" content="https://spasmenoparathyro.me/imgs/4b76d81176231a6a40f2740a297c7ce8.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Οι κυβερνήσεις δεν ήταν ικανές και άξιες να τη διαχειριστούν, γι&#8217; αυτό αναθέσαμε στις ίδιες κυβερνήσεις να διαχειριστούν την πώλησή τους. Λογικό.">
        <meta name="twitter:title" content="Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική">
        <meta name="twitter:image" content="https://spasmenoparathyro.me/imgs/4b76d81176231a6a40f2740a297c7ce8.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική">Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">20 Jul 2018, 10:43</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Συνηθισμένο: Καλά λεφτά βγάζει εταιρεία, από ιδιωτικοποιημένη περιουσία που δεν έβγαζε καλά λεφτά όσο ήταν κρατική</hi>
                <picture>
                    <source srcset="imgs/4b76d81176231a6a40f2740a297c7ce8-640.webp" type="image/webp">
                    <source srcset="imgs/4b76d81176231a6a40f2740a297c7ce8-640.jpg" type="image/jpeg"> 
                    <img src="imgs/4b76d81176231a6a40f2740a297c7ce8-640.jpg">
                </picture>
                <h2 id="articleDescr">Οι κυβερνήσεις δεν ήταν ικανές και άξιες να τη διαχειριστούν, γι&#8217; αυτό αναθέσαμε στις ίδιες κυβερνήσεις να διαχειριστούν την πώλησή τους. Λογικό.</h2>
                <hr>
                <p>Ένα συνηθισμένο πλέον μοτίβο βλέπουμε να επαναλαμβάνεται τις τελευταίες ώρες με αφορμή την είδηση πως η Fraport παρουσίασε έσοδα από τα 14 αεροδρόμια τα οποία αγόρασε, ύψους 233 εκατομμυρίων ευρώ.<!--more--></p>
<p>Το μοτίβο είναι σχετικά απλό και θυμίζει μπίζνα επίπεδο Ακάλυπτου.</p>
<p>Μία ή περισσότερες ελληνικές κυβερνήσεις διορίζοντας δικούς τους ανθρώπους, απαξιώνουν κάποιο κομμάτι της δημόσιας περιουσίας. Συνεργαζόμενα μέσα ενημέρωσης που ανήκουν σε μεγάλους επιχειρηματίες συνηγορούν πως η περιουσία αυτή πρέπει να πουληθεί αλλιώς δεν θα έχουμε χαρτιά υγείας στα super market. Ως δια μαγείας εμφανίζεται κάποιος επενδυτής πρόθυμος να εξαγοράσει μπιρ-παρά την εν λόγω δημόσια περιουσία. Η δημόσια περιουσία η οποία δημιουργήθηκε από φόρους όλων μας, πουλιέται με συνοπτικές διαδικασίες και μέσα σε μικρό χρονικό διάστημα η πρώην δημόσια περιουσία, καθίσταται κερδοφόρα και όλοι χαίρονται με την αποτελεσματικότητα του ιδιώτη που κατάφερε να βάλει τάξη στη μπανανία μας.</p>
<p>Κάπως έτσι λοιπόν <a href="http://www.kathimerini.gr/975471/article/oikonomia/epixeirhseis/esoda-2333-ekat-kai-kerdh-144-ekat-gia-th-fraport-apo-ta-14-aerodromia-to-2017">μαθαίνουμε</a> ότι οι δύο επιχειρήσεις της Fraport που διαχειρίζονται τα 14 περιφερειακά αεροδρόμια παρουσιάζουν συνολικά έσοδα 233,3 εκατομμυρίων ευρώ για το 2017. Τα 187 εκατομμύρια προέρχονται από αεροπορικές υπηρεσίες και τα 45 εκατομμύρια από λοιπές εμπορικές δραστηριότητες, όπως είναι τα καταστήματα αφορολογήτων.</p>
<p>Για το 2018 η Fraport αναμένεται να ξεπεράσει σημαντικά τα 300 εκατομμύρια ευρώ σε έσοδα, αφού τα 233 εκατομμύρια των εσόδων για το 2017 αφορούν μόνο τα τρία από τα τέσσερα τετράμηνα ενώ δεδομένη θεωρείται και η αύξηση της τουριστικής κίνησης στη χώρα.</p>
<p>Η ίδια η Fraport θεωρεί θετικές τις προοπτικές του ελληνικού τουρισμού και πιστεύει πως η κερδοφόρα πορεία των δύο εταιρειών στην Ελλάδα, θα διατηρηθεί.</p>
<p>Αξίζει να σημειωθεί πως η Fraport έχει δάνεια συνολικού ύψους 1,14 δισεκατομμυρίων ευρώ, τα οποία όμως είναι μακροπρόθεσμου χαρακτήρα και μάλιστα αποπληρωτέα μετά την πρώτη πενταετία, δηλαδή η εταιρεία δεν χρειάζεται να προχωρήσει σε αποπληρωμή δανείων μέχρι το 2022.</p>
<h3>Κέρδη κόντρα σε όλες τις &#8220;δυσκολίες&#8221;</h3>
<p>Υπενθυμίζεται πως πριν μερικές μέρες ο διευθύνων σύμβουλος της Fraport Greece, είχε μιλήσει  για το γραφειοκρατικό τέρας που έχει να αντιμετωπίσει η εταιρεία στην Ελλάδα, στην προσπάθειά της να διαχειριστεί τα 14 ελληνικά αεροδρόμια που παραχωρήθηκαν στην εταιρεία του.</p>
<p>Όπως <a href="https://spasmenoparathyro.me/fraport-parapona/">αναφέρει</a> ο ίδιος, χρειάστηκαν να λάβουν περίπου 200 άδειες και εγκρίσεις προκειμένου να ξεκινήσουν οι εργασίες στα αεροδρόμια, τη στιγμή που στη Λίμα του Περού, δε χρειάστηκαν καμία άδεια, χωρίς να διευκρινίζει αν με αυτό, εννοεί πως πηγαν στο Περού και άρχισαν να διαχειρίζονται ένα αεροδρόμιο χωρίς να ρωτήσουν κανέναν.</p>
<div class="google-auto-placed ap_container"><ins class="adsbygoogle adsbygoogle-noablate" data-ad-format="auto" data-ad-client="ca-pub-1684056658380022" data-adsbygoogle-status="done"><ins id="aswift_2_expand"><ins id="aswift_2_anchor"></ins></ins></ins>Σημείωσε επίσης, πως στην ουσία κλήθηκαν να δημιουργήσουν μια νέα εταιρεία εκ του μηδενός, αφού δεν τους δόθηκε η δυνατότητα να απορροφήσουν τους υφιστάμενους δημοσίους υπαλλήλους, για νομικούς λόγους. Χρειάστηκε δηλαδή να κάνουν συνεντεύξεις και προσλήψεις!</div>
<div></div>
<div class="google-auto-placed ap_container">Ο CEO της Fraport Greece Αλεξάντερ Τσίνελ, εκμυστηρεύτηκε τα παράπονά του, στο πλαίσιο μεγάλης έρευνας που έγινε για τη γραφειοκρατία και τις επενδύσεις, στην οποία συμμετείχαν μόνο CEO και όπου όλοι δήλωσαν, πως περνάνε πολύ δύσκολα στην Ελλάδα.</div>
<div></div>
<div>
<h3>Η σύμβαση</h3>
<p>Η Fraport είχε περάσει δύσκολες ώρες στην Ελλάδα από τη στιγμή που αποφάσισε να καταπιαστεί με το Ελληνικό Δημόσιο.</p>
<p>Λαϊκίστικες φωνές που εναντιώνονται στην ανάπτυξη, είχαν για παράδειγμα επισημάνει πως το να έχεις μόνο το 30% του κεφαλαίου που χρειάζεται για μια επένδυση και τα υπόλοιπα να τα παίρνεις σαν δάνειο από τράπεζες που <a href="http://www.efsyn.gr/arthro/me-dimosio-hrimata-daneia-tis-fraport">ανακεφαλαιοποίησε</a> ο ελληνικός λαός από τον οποίο θες να αγοράσεις τα αεροδρόμια, δε θα ‘πρεπε να θεωρείται ιδιαίτερα ασφαλής επένδυση, κυρίως για τον τραπεζικό σου τομέα.</p>
<p>Είχαν επίσης επισημάνει πως η Fraport, η οποία δεν είναι πλέμπα για να πληρώνει φόρους, απαλλάχθηκε από <a href="https://www.dw.com/el/fraport-e%CE%BC%CF%80%CE%B9%CF%83%CF%84%CE%B5%CF%85%CF%8C%CE%BC%CE%B1%CF%83%CF%84%CE%B5-%CF%84%CE%BF%CE%BD-%CF%84%CE%BF%CF%85%CF%81%CE%B9%CF%83%CF%84%CE%B9%CE%BA%CF%8C-%CF%80%CF%81%CE%BF%CE%BF%CF%81%CE%B9%CF%83%CE%BC%CF%8C-%CE%B5%CE%BB%CE%BB%CE%AC%CE%B4%CE%B1/a-19285310">ΕΝΦΙΑ</a>, <a href="http://www.ert.gr/perifereiakoi-stathmoi/kerkira/kerkyra-o-dimos-den-kani-apokomidi-aporrimmaton-sto-aerodromio-tha-ekdosi-kanonika-logariasmo-nerou/">δημοτικά τέλη</a> και έξοδα περιβαλλοντικών μελετών. Δε θέλουμε καν να φανταστούμε, το πόση γραφειοκρατία χρειάστηκε να αντιμετωπίσει η συγκεκριμένη εταιρεία, προκειμένου να απαλλαγεί από τα φορολογικά βάρη που βαρύνουν όλους τους άλλους!</p>
<p><ins class="adsbygoogle adsbygoogle-noablate" data-ad-format="auto" data-ad-client="ca-pub-1684056658380022" data-adsbygoogle-status="done"><ins id="aswift_4_expand"><ins id="aswift_4_anchor"></ins></ins></ins>Γραφειοκρατία που μάλλον συνάντησε η εταιρεία και στην προσπάθειά της να βάλει πυροπροστασία στο μαγαζί της. Για άλλη μια φορά, πάλεψε με το αργοκίνητο ελληνικό δημόσιο και βγήκε νικήτρια, πετυχαίνοντας έτσι τη <a href="http://www.tovima.gr/society/article/?aid=863918">μετάταξη</a> 500 πυροσβεστών (πυροσβεστών όχι πυροσβεστήρων) στα αεροδρόμιά της. Αυτό μάλιστα έγινε μια χρονιά, που οι καλοκαιρινές φωτιές της Ελλάδας κατέκαψαν μεγάλες εκτάσεις. Όμως κανένας άλλος πέρα από τους πυροσβέστες, δεν <a href="https://www.cnn.gr/news/ellada/story/92569/pyrosvestes-eixame-proeidopoiisei-gia-tis-elleipseis-sta-kythira">ισχυρίζεται</a> πως αυτά τα δύο γεγονότα, έχουν κάποια σχέση μεταξύ τους.</p>
<p>Τελευταίο κερασάκι στην τούρτα για την πετυχημένη εταιρεία, ήταν πως χρειάστηκε να <a href="https://spasmenoparathyro.me/fraport-kazanakia/">διεκδικήσει</a> δικαστικά 27 εκατομμύρια ευρώ από το ελληνικό κράτος, με τα 3 από αυτά να χρειάζονται για να βελτιώσει τις τουαλέτες στα 14 μαγαζιά της.</p>
<p>Όπως καταλαβαίνετε, η γραφειοκρατία και αργοπορία στην απονομή δικαιοσύνης, κάνουν πολύ δύσκολες τις επενδύσεις στην Ελλάδα, με κάποιες από τις εταιρείες να χρειάζεται ορισμένες φορές να συμπληρώσουν μπόλικη χαρτούρα, απλά και μόνο για να πάρουν λεφτά από το ελληνικό κράτος.</p>
<p>Ντρεπόμαστε!</p>
</div>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

<!DOCTYPE html>
<html>
    <head>
        <meta charset="UTF-8">
        <title>Δικαστική υπάλληλος πλαστογραφεί πτυχίο. Επιστρέφει στην υπηρεσία της.</title>
        <meta name="viewport" content="width=device-width, initial-scale=1.0">
        <meta name="description" content="Όλοι θυμόμαστε την σχετικά πρόσφατη επιτυχία της ελληνικής δικαιοσύνης, με την οποία δόθηκε τέλος στην εγκληματική δράση μιας ασυνείδητης 51χρονης γυναίκας, η οποία καταστρατηγώντας κάθε έννοια ηθικής και αξιοκρατίας δούλευε ως σχολική καθαρίστρια χωρίς τους απαραίτητους τίτλους σπουδών.">
        <link rel="canonical" href="https://spasmenoparathyro.me/dikastiki-ypallilos-plastografei-ptyxio-epistrefei-stin-ypiresia-tis">
        <meta property="og:locale" content="el_GR">
        <meta property="og:type" content="article">
        <meta property="og:title" content="Δικαστική υπάλληλος πλαστογραφεί πτυχίο. Επιστρέφει στην υπηρεσία της.">
        <meta property="og:description" content="Όλοι θυμόμαστε την σχετικά πρόσφατη επιτυχία της ελληνικής δικαιοσύνης, με την οποία δόθηκε τέλος στην εγκληματική δράση μιας ασυνείδητης 51χρονης γυναίκας, η οποία καταστρατηγώντας κάθε έννοια ηθικής και αξιοκρατίας δούλευε ως σχολική καθαρίστρια χωρίς τους απαραίτητους τίτλους σπουδών.">
        <meta property="og:url" content="https://spasmenoparathyro.me/dikastiki-ypallilos-plastografei-ptyxio-epistrefei-stin-ypiresia-tis">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-10-01T11:05:00+00:00">
        <meta property="article:modified_time" content="2018-10-01T11:05:00+00:00">
        <meta property="og:updated_time" content="2018-10-01T11:05:00+00:00">
        <meta property="og:image" content="https://spasmenoparathyro.me/imgs/92af88c058e24c82e2f83c4c85d5f862.jpg">
        <meta property="og:image:secure_url" content="https://spasmenoparathyro.me/imgs/92af88c058e24c82e2f83c4c85d5f862.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Όλοι θυμόμαστε την σχετικά πρόσφατη επιτυχία της ελληνικής δικαιοσύνης, με την οποία δόθηκε τέλος στην εγκληματική δράση μιας ασυνείδητης 51χρονης γυναίκας, η οποία καταστρατηγώντας κάθε έννοια ηθικής και αξιοκρατίας δούλευε ως σχολική καθαρίστρια χωρίς τους απαραίτητους τίτλους σπουδών.">
        <meta name="twitter:title" content="Δικαστική υπάλληλος πλαστογραφεί πτυχίο. Επιστρέφει στην υπηρεσία της.">
        <meta name="twitter:image" content="https://spasmenoparathyro.me/imgs/92af88c058e24c82e2f83c4c85d5f862.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Δικαστική υπάλληλος πλαστογραφεί πτυχίο. Επιστρέφει στην υπηρεσία της.">Δικαστική υπάλληλος πλαστογραφεί πτυχίο. Επιστρέφει στην υπηρεσία της.</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">01 Oct 2018, 11:05</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Δικαστική υπάλληλος πλαστογραφεί πτυχίο. Επιστρέφει στην υπηρεσία της.</hi>
                <picture>
                    <source srcset="imgs/92af88c058e24c82e2f83c4c85d5f862-640.webp" type="image/webp">
                    <source srcset="imgs/92af88c058e24c82e2f83c4c85d5f862-640.jpg" type="image/jpeg"> 
                    <img src="imgs/92af88c058e24c82e2f83c4c85d5f862-640.jpg">
                </picture>
                <h2 id="articleDescr">Όλοι θυμόμαστε την σχετικά πρόσφατη επιτυχία της ελληνικής δικαιοσύνης, με την οποία δόθηκε τέλος στην εγκληματική δράση μιας ασυνείδητης 51χρονης γυναίκας, η οποία καταστρατηγώντας κάθε έννοια ηθικής και αξιοκρατίας δούλευε ως σχολική καθαρίστρια χωρίς τους απαραίτητους τίτλους σπουδών.</h2>
                <hr>
                <p>Όλοι θυμόμαστε την σχετικά πρόσφατη επιτυχία της ελληνικής δικαιοσύνης, με την οποία δόθηκε τέλος στην εγκληματική δράση μιας ασυνείδητης 51χρονης γυναίκας, η οποία καταστρατηγώντας κάθε έννοια ηθικής και αξιοκρατίας δούλευε ως σχολική καθαρίστρια χωρίς τους απαραίτητους τίτλους σπουδών. Αφήνοντας με αυτόν τον τρόπο χωρίς δουλειά κάποιο νέο επιστήμονα με περγαμηνές, ο οποίος πιθανότατα έπεσε θύμα του brain drain που ταλανίζει και στεγνώνει τη χώρα από άξιο εργατοεπιστημονικό δυναμικό.</p>
<p>Η ακροαματική διαδικασία, που οδήγησε στην -μάλλον επιεική- <a href="https://www.huffingtonpost.gr/2016/09/23/koinonia-katharistria-dimotiko_n_12155572.html" target="_blank" rel="noopener">καταδίκη</a> 15ετους κάθειρξης, αποκάλυψε την τεράστια απάτη αφού όπως και η ίδια παραδέχθηκε παρουσίασε πλαστό απολυτήριο δημοτικού, ενώ ήταν απλώς απόφοιτη της Πέμπτης τάξης!</p>
<p>Πολλαπλές υπήρξαν οι συνέπειες της πράξης αυτής, καθώς όχι μόνο έβαλε σε κίνδυνο τη δημόσια υγεία αλλά σύμφωνα με την απόφαση, η δράση της τα είκοσι συναπτά έτη, κατά τα οποία ζούσε προκλητικά και εις βάρος του δημοσίου καθαρίζοντας σχολεία, προκάλεσε ζημιά 120-150 χιλιάδων ευρώ, εισπράττοντας μισθούς των 500€ το μήνα.</p>
<p>Σε άλλα νέα, σύμφωνα με ακόμα ανεπιβεβαίωτες <a href="https://www.zarpanews.gr/%CE%BC%CE%B9%CE%B1-%CF%80%CE%BB%CE%B1%CF%83%CF%84%CE%BF%CE%B3%CF%81%CE%B1%CF%86%CE%AF%CE%B1-%CE%B1%CE%BB%CE%BB%CE%B9%CF%8E%CF%84%CE%B9%CE%BA%CE%B7-%CE%B1%CF%80-%CF%84%CE%B9%CF%82-%CE%AC%CE%BB/" target="_blank" rel="noopener">πληροφορίες</a> του zarpanews.gr, το αδέκαστο σώμα των δικαστικών λειτουργών(sic), προβάλλοντας το σύγχρονο ανθρώπινο πρόσωπό του, δεν επέτρεψε στο διαρκές έγκλημα της καταρράκωσης της ανθρώπινης αξιοπρέπειας να συνεχιστεί.</p>
<p>Με μια απόφαση σταθμό, έκρινε αθώα δικαστικό υπάλληλο η οποία με συντριβή και αυτοκριτικό πνεύμα παραδέχθηκε πως ταπεινά ελατήρια και υπέρμετρη αλαζονεία, την οδήγησαν στο απονενοημένο διάβημα της κατάθεσης πλαστού πτυχίου νομικής.<br />
Μάλιστα εξαντλήθηκαν όλα τα εργαλεία της σύγχρονης δικανικής πρακτικής, ώστε να αρθούν οι όποιες υποψίες περί απάτης, αφού τα παρανόμως εισπραχθέντα επιδόματα πτυχίου επεστράφησαν έστω και εκ των υστέρων μέχρι κεραίας.</p>
<p>Η έδρα αξιολόγησε τις μαρτυρίες των καλών της συναδέλφων και αφού έλαβε υπόψη το γεγονός πως δεν επρόκειτο περί κάποιας φτωχιάς που πάλευε για το μεροκάματο, ανακήρυξε αθώα τη δικαστικό υπάλληλο επιδικάζοντας όμως 15 μούτζες για το ότι πιάστηκε στα πράσα.</p>
<p>Δυσμενώς σχολιάζεται το γεγονός πως στην απόφαση δεν προβλέφθηκε η αναγνώριση του πλαστού πτυχίου.</p>
<p>Πληροφορίες πως τη συγκεκριμένη απόφαση, στα πλαίσια δράσεων κοινωνικής ευθύνης, το εφετείο κακουργημάτων Χανίων θα την κοινοποιήσει σε γνώση της καθαρίστριας έτσι για το yolo της όλης υπόθεσης, ελέγχονται ως ανακριβείς</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>

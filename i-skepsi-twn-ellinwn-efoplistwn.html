<!DOCTYPE html>
<html>
    <head>
        <meta charset="UTF-8">
        <title>Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα</title>
        <meta name="viewport" content="width=device-width, initial-scale=1.0">
        <meta name="description" content="Την ώρα που όλοι αυτοί που ανήκουν στην &#8220;πλέμπα&#8221;, οι φτωχοί, οι ανώνυμοι, αυτοί που όταν πεθάνουν, το όνομά τους δε μνημονεύεται σε κάποιο άρθρο επιχειρηματικής εφημερίδας, την ώρα που οι πεινασμένοι στερούνται από το ψωμί τους και δίνουν το αίμα τους, η &#8220;Ένωσις Ελλήνων Εφοπλιστών&#8221;, δηλώνει πως η &#8220;σκέψη της είναι κοντά στα θύματα&#8221; της χτεσινής τραγωδίας.">
        <link rel="canonical" href="https://spasmenoparathyro.me/i-skepsi-twn-ellinwn-efoplistwn">
        <meta property="og:locale" content="el_GR">
        <meta property="og:type" content="article">
        <meta property="og:title" content="Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα">
        <meta property="og:description" content="Την ώρα που όλοι αυτοί που ανήκουν στην &#8220;πλέμπα&#8221;, οι φτωχοί, οι ανώνυμοι, αυτοί που όταν πεθάνουν, το όνομά τους δε μνημονεύεται σε κάποιο άρθρο επιχειρηματικής εφημερίδας, την ώρα που οι πεινασμένοι στερούνται από το ψωμί τους και δίνουν το αίμα τους, η &#8220;Ένωσις Ελλήνων Εφοπλιστών&#8221;, δηλώνει πως η &#8220;σκέψη της είναι κοντά στα θύματα&#8221; της χτεσινής τραγωδίας.">
        <meta property="og:url" content="https://spasmenoparathyro.me/i-skepsi-twn-ellinwn-efoplistwn">
        <meta property="og:site_name" content="Σπασμένο Παράθυρο">
        <meta property="article:section" content="Απόψεις">
        <meta property="article:published_time" content="2018-07-25T13:10:39+00:00">
        <meta property="article:modified_time" content="2018-07-25T13:10:39+00:00">
        <meta property="og:updated_time" content="2018-07-25T13:10:39+00:00">
        <meta property="og:image" content="https://spasmenoparathyro.me/imgs/10b3a416111e23fdd666bf634cfeba44.jpg">
        <meta property="og:image:secure_url" content="https://spasmenoparathyro.me/imgs/10b3a416111e23fdd666bf634cfeba44.jpg">
        <meta property="og:image:width" content="1200">
        <meta property="og:image:height" content="630">
        <meta name="twitter:card" content="summary_large_image">
        <meta name="twitter:description" content="Την ώρα που όλοι αυτοί που ανήκουν στην &#8220;πλέμπα&#8221;, οι φτωχοί, οι ανώνυμοι, αυτοί που όταν πεθάνουν, το όνομά τους δε μνημονεύεται σε κάποιο άρθρο επιχειρηματικής εφημερίδας, την ώρα που οι πεινασμένοι στερούνται από το ψωμί τους και δίνουν το αίμα τους, η &#8220;Ένωσις Ελλήνων Εφοπλιστών&#8221;, δηλώνει πως η &#8220;σκέψη της είναι κοντά στα θύματα&#8221; της χτεσινής τραγωδίας.">
        <meta name="twitter:title" content="Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα">
        <meta name="twitter:image" content="https://spasmenoparathyro.me/imgs/10b3a416111e23fdd666bf634cfeba44.jpg">
        <link rel="stylesheet" href="css/main.css">
    </head>
    <body>
        <div id="menubar">
            <h1>Σπασμένο Παράθυρο</h1>
            <h2 id="titleHolder" title="Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα">Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα</h2>
        </div>
        <div id="content">
            <div id="leftBar">
                <div id="articleDate" class="time leftBox" title="Ώρα δημοσίευσης του άρθρου">25 Jul 2018, 13:10</div>
                <div id="articleAuthorName" class="pen leftBox">Επίχτητος</div>
                <div id="articleAuthorQuote" class="leftBox">
                    <q>Νε τι? Θέλατε και βιογραφικό σημείωμα? Σοβαρά τώρα?</q>
                </div>
                <div id="articleAuthorSocial" class="leftBox">
                    <a href="#" class="fb fbAuthor"></a>
                    <a href="#" class="tw twAuthor"></a>
                    <a href="#" class="em emAuthor"></a>
                </div>
            </div>
            <div id="article">
                <hi id="articleTitle">Τη &#8220;σκέψη&#8221; τους προσφέρουν οι εφοπλιστές, όταν η &#8220;πλέμπα&#8221; προσφέρει ρούχα και τρόφιμα</hi>
                <picture>
                    <source srcset="imgs/10b3a416111e23fdd666bf634cfeba44-640.webp" type="image/webp">
                    <source srcset="imgs/10b3a416111e23fdd666bf634cfeba44-640.jpg" type="image/jpeg"> 
                    <img src="imgs/10b3a416111e23fdd666bf634cfeba44-640.jpg">
                </picture>
                <h2 id="articleDescr">Την ώρα που όλοι αυτοί που ανήκουν στην &#8220;πλέμπα&#8221;, οι φτωχοί, οι ανώνυμοι, αυτοί που όταν πεθάνουν, το όνομά τους δε μνημονεύεται σε κάποιο άρθρο επιχειρηματικής εφημερίδας, την ώρα που οι πεινασμένοι στερούνται από το ψωμί τους και δίνουν το αίμα τους, η &#8220;Ένωσις Ελλήνων Εφοπλιστών&#8221;, δηλώνει πως η &#8220;σκέψη της είναι κοντά στα θύματα&#8221; της χτεσινής τραγωδίας.</h2>
                <hr>
                <p>Την ώρα που όλοι αυτοί που ανήκουν στην &#8220;πλέμπα&#8221;, οι φτωχοί, οι ανώνυμοι, αυτοί που όταν πεθάνουν, το όνομά τους δε μνημονεύεται σε κάποιο άρθρο επιχειρηματικής εφημερίδας, την ώρα που οι πεινασμένοι στερούνται από το ψωμί τους και δίνουν το αίμα τους, η &#8220;Ένωσις Ελλήνων Εφοπλιστών&#8221;, <a href="http://archive.is/0w0wd">δηλώνει</a> πως η &#8220;σκέψη της είναι κοντά στα θύματα&#8221; της χτεσινής τραγωδίας.<!--more--></p>
<p>Η &#8220;Ένωσις&#8221; Ελλήνων Εφοπλιστών (δεν είναι απλή Ένωση, είναι Ένωσις για να ξεχωρίζει από τις ενώσεις που κάνουν οι απλοί λαϊκοί), είναι εκείνο το συνδικάτο εφοπλιστών, που μετράει τη μία επιτυχία μετά την άλλη, μέσα στα χρόνια των μνημονίων και της ύφεσης. Στα χρόνια που οι φτωχοί έγιναν φτωχότεροι, ως εκ θαύματος, οι πλούσιοι έγιναν πλουσιότεροι και συγκεκριμένα οι Έλληνες εφοπλιστές κυριάρχησαν στα πέρατα των θαλασσών.</p>
<p>Μόλις πριν 10 μέρες βγήκε η <a href="https://spasmenoparathyro.me/efoplistes-treli-mpalitsa/">είδηση</a> πως οι Έλληνες εφοπλιστές, αγόρασαν περισσότερα καράβια το 2018, από όλους τους άλλους εφοπλιστές, ενώ πριν ένα μήνα μας κατέκλυσε με εθνική υπερηφάνεια η <a href="https://spasmenoparathyro.me/ellinoktitos-stolos/">είδηση</a> πως οι Έλληνες εφοπλιστές διπλασίασαν σε χωρητικότητα το στόλο τους, από το 2008 μέχρι το 2018. Συμπτωματικά, αυτά ήταν για τους περισσότερους Έλληνες, τα χρόνια της ύφεσης και των μνημονίων, όπου χρειάστηκε όλοι μαζί να &#8220;βάλουμε πλάτη&#8221;. Τώρα πώς ενώ βάλαμε όλοι μαζί πλάτη, οι πολλοί έγιναν φτωχότεροι και οι εφοπλιστές πλουσιότεροι, δε μπορώ να το καταλάβω.</p>
<p>Πώς γίνεται όλοι να &#8220;βάζουμε πλάτη&#8221;, αλλά οι εφοπλιστές να έχουν κανάλια, με υπαλλήλους που <a href="https://spasmenoparathyro.me/telloglou-syntaksiouxos/">ενημερώνουν</a> πως οι φτωχοί &#8220;ζήσαν καλά αρκετά χρόνια, οι συντάξεις πρέπει να κοπούν&#8221;, ούτε αυτό μπορώ να το καταλάβω.</p>
<div class="oceanwp-oembed-wrap clr">
<blockquote class="twitter-tweet" data-width="550" data-dnt="true">
<p lang="el" dir="ltr">οι συντάξεις πρέπει να κοπούν για να δημιουργηθεί δημοσιονομικός χώρος για να αυξηθούν τα εισοδήματα των νεότερων .Εμείς ζήσαμε καλά αρκετά χρόνια .Ας γυρίσουν και αυτοί απο εκεί που είναι και ας ζήσουν. Τους το χρωστάμε . <a href="https://t.co/FVBHldwCbo">https://t.co/FVBHldwCbo</a></p>
<p>&mdash; Anastasios Telloglou (@telloglou) <a href="https://twitter.com/telloglou/status/1014828954404999168?ref_src=twsrc%5Etfw">July 5, 2018</a></p></blockquote>
<p><script async src="https://platform.twitter.com/widgets.js" charset="utf-8"></script></div>
<p>Ίσως να έχει να κάνει με την εκπληκτική φοροασυλία που απολαμβάνουν οι εφοπλιστές.</p>
<p>Ίσως αν πλήρωναν τους φόρους που πληρώνουν όλοι οι άλλοι, να είχαμε αρκετά μέσα πυροπροστασίας.</p>
<p>Ίσως αν πλήρωναν τους φόρους τους, να μη χρειάζονταν Αιγύπτιοι ψαράδες να βγάζουν κόσμο από τη θάλασσα, που προσπαθεί να σωθεί από τις φλόγες.</p>
<p>Ίσως αν πλήρωναν τους φόρους τους, οι πυροσβέστες να μη χρειάζονταν να δουλεύουν 30 και 40 ώρες συνεχόμενα.</p>
<p>Ίσως αν πλήρωναν τους φόρους τους, Έλληνες, Κούρδοι, Παλαιστίνιοι, πρόσφυγες, μετανάστες και όλοι οι &#8220;λάθρο&#8221;, να μη χρειάζονταν να στηθούν σε ουρές για να δώσουν αίμα για τους τραυματίες.</p>
<p>Ίσως αν πλήρωναν τους φόρους τους, οι &#8220;γύφτοι&#8221; να μη χρειάζονταν να πάνε τρόφιμα στη Ραφήνα.</p>
<p>Ίσως αν πλήρωναν τους φόρους τους, ο συνταξιούχος, ο άνεργος και ο φτωχός να μη χρειάζονταν να στερηθούν τα λίγα που έχουν, για να τα μοιραστούν με όσους έχασαν τα πάντα.</p>
<p>Ίσως αν πλήρωναν τους φόρους τους, να άλλαζαν τις σημαίες στα καράβια τους και να μην πλήρωναν πλέον τους φόρους που δεν πληρώνουν και ίσως και εγώ να είμαι λαϊκιστής.</p>
<p>Αλλά επειδή δεν είμαστε &#8220;όλοι οι Έλληνες μαζί&#8221;, επειδή είμαστε σε απέναντι στρατόπεδα, επειδή είμαστε χωρισμένοι σε φτωχούς και πλούσιους και όχι σε μελαμψούς και περισσότερο μελαμψούς, ίσως, ίσως λέω, οι εφοπλιστές μπορούν να βάλουν τη σκέψη τους εκεί που δεν βλέπει ο ήλιος και να περιμένουν πως μια μέρα οι φτωχοί θα πάρουν πίσω όσα έφτιαξαν με κόπο και ιδρώτα, αλλά τα έχασαν με φορολογικά παιχνίδια.</p>
<p>Υπομονή.</p>

            </div>
            <div id="rightBar"></div>
        </div>
        <div class="up toTop"></div>
        <script type="text/javascript" src="js/article.js"></script>
    </body>
</html>
